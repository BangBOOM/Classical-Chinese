公大喜，单船过江，径至京口，众乃大安。
桓谦先匿于沮川，亦聚众以应。
卿近见刘讳何所道？
此计之上也。
神器沉沦，七庙毁坠。
玄死几一旬，众军犹不至。
宜须装严毕，与弟同举。
并免官。
无忌、道规既至江陵，与桓振战于灵溪。
刘公虽还，无能为也。
移屯石头，乃栅淮断查浦。
公不从。
筑东府，起府舍。
眷言怀之，能不多叹。
讳今此举，非有怨憎，正以臣王室之干，位居籓岳，时贤既尽，唯臣独存，规以翦灭，成其篡杀。
彼土侨旧，为所驱逼，一无所问。
何者？
今当奉辞西旆，有事关、河，弱嗣叨蒙，复忝今授，情事缠绵，可谓深矣。
其犯罪五岁以还，可一原遣。
八月丁巳，率大众发京师。
公精贯朝日，气凌霄汉，奋其灵武，大歼群慝，克复皇邑，奉帝歆神。
长安丰稔，帑藏盈积。
永嘉不竞，四夷擅华，五都幅裂，山陵幽辱，祖宗怀没世之愤，遗氓有匪风之思。
朕闻先王之宰世也，庸勋尊贤，建侯胙土，褒以宠章，崇其徽物，所以协辅皇家，永隆籓屏。故曲阜光启，遂荒徐宅，营丘表海，四履有闻。
朕以不德，遭家多难，云雷作屯，夷羿窃命，失位京邑，遂播蛮荆，艰难卑约，制命凶丑。
君道者，天下之至公。
昔在上叶，深鉴兹道，是以天禄既终，唐、虞弗得传其嗣；
昔火德既微，魏祖底绩，黄运不竞，三后肆勤。
棱威崤、潼，则华岳褰霭，伪酋衔璧，咸阳即序。
惟明灵是飨。
自今有厝意者，皆当指名其人；
主者明加宣下，称朕意焉。
乙卯，遣使检行赈赡。
十二月丙申，诏曰：胄子始集，学业方兴。
系囚降宥，诸逋负宽减各有差。
皇基旧乡，地兼蕃重，宜令殷阜，式崇形望。
癸酉，诏曰：玁狁孔炽，难及数州，眷言念之，寤寐兴悼。
东作方始，务尽劝课。
今农事行兴，务尽地利。
丙申，诏曰：恶稔身灭，戎丑常数，虐虏穷凶，著于自昔。
冬十月戊寅，诏曰：仲尼体天降德，维周兴汉，经纬三极，冠冕百王。
夫使群善毕举，固非一才所议，况以寡德，属衰薄之期，夙宵寅想，永怀待旦。
凡用非军国，宜悉停功。
褒甄之科，精为其格。
可遣使奠祭。
朝咨野怨，自达者寡，惠民利公，所昧实众。
水陆捕采，各顺时日。官私交市，务令优衷。
来岁，可使六宫妃嫔修亲桑之礼。
诏曰：昔人称人道何先，于兵为首，虽淹纪勿用，忘之必危。
逋租未入者，可申至秋登。
上林苑内民庶丘墓欲还合葬者，勿禁。
当因农隙，葺是旧章。
年世未远，歼亡太半，抚迹惟事，倾慨兼著。
土簋临天，饬俭昭度。
今类帝宜社，亲巡江甸，因觐岳守，躬求民瘼。
或下穷流冗，顿伏街巷，朕甚闵之。
百姓遑遑，手足靡厝。
先欲诛诸叔，然后发引。
反天灭理，显暴万端。
吾老疾沉笃，每规祸鸩，忧煎漏刻，气命无几。
世祖西巡，子业启参承起居，书迹不谨，上诘让之。
子尚愚悖如此，亦非运祚所及。
遂收上付廷尉，一宿被原。
庚寅，以疾愈，大赦天下。
务以爱民为先，以宣朕遗意。
朕甫承大业，训道未敷，虽侧席忠规，伫梦岩筑，而良图莫荐，奇士弗闻，永鉴通古，无忘宵寐。
顷商贩逐末，竞早争新。
况朕尚德戡乱，依仁驭俗，宜每就弘简，以隆至治。而频罹兵革，徭赋未休，军民巧伪，兴事甚多。
朕以冲昧，嗣膺宝业，思仰述圣猷，勉弘政道，兴言多士，常想得人。
视不遑救，知不暇及。
且群下畏相逢值，无敢出者。
假录公齐王黄钺。
采孟轲之书，用序《食货》。
世殊事改，于今可得而略。
今以魏接汉，式遵何氏。
若夫衰世德爽，而嘉应不息，斯固天道茫昧，难以数推。
亦由明主居上，而震蚀之灾不弭；百灵咸顺，而悬象之应独违。
百官置省，备有前说，寻源讨流，于事为易。
虽斟酌前史，备睹姘嗤，而爱嗜异情，取舍殊意，每含豪握简，杼轴忘餐，终亦不足与班、左并驰，董、南齐辔。庶为后之君子，削稿而已焉。
声和音谐，是谓五乐。
地祇人鬼，礼亦如之。
古人为度量轻重，皆生乎天道。
房言律详，其术施行于史官，候部用之。
孝武之世，置协律之官。
归阅旧藏，乃得其器，形制如房书，犹不能定其弦缓急。音不可书以晓人，知之者欲教而无从，心达者体知而无师，故史官能辨清浊者遂绝。
数毁改作，玉甚厌之，谓夔清浊任意。更相诉白于魏王。
是故郊祀朝宴，用之有制，歌奏分叙，清浊有宜。
变宫生变徵，应钟生蕤宾也。
故各统一日。
夫天地之所贵者生也，万物之所尊者人也。役智穷神，无幽不察，是以动作云为，皆应天地之象。
议者不同。
积代不悟，徒云建历之本，必先立元，假言谶纬，遂关治乱，此之为蔽，亦已甚矣。
唐帝、虞舜，则羲、和掌日。
闰分乖次而不识，孟陬失纪而莫悟，大火犹西流，而怪蛰虫之不藏也。
课中星得度，以考疏密，以建寅之月为正朔，以黄钟之月为历初。
以昔在唐帝，协日正时，允厘百工，咸熙庶绩也。
加之未满会通者，则纪首之岁天正合朔，月在日道里，满去之，则月在日道表。加表满在里，加里满在表。
各以加夜半，如法为度。
月蚀在日之冲，亏角与上反也。
以章岁减所入历月行分，余以除之，所得以盈减缩加本小余。
金、水加晨得夕，加夕得晨也。
月之行天，犹有迟疾，况五星乎唯日之行天有常，进退有率，不迟不疾，不外不内，人君德也。
夫圆极常动，七曜运行，离合去来，虽有定势，以新故相涉，自然有毫末之差，连日累岁，积微成著。
愚谓此一条自宜仍旧。
方今皇猷载晖，旧域光被，诚应综核晷度，以播维新。
雨水小余三十九以还，雨水六旬后乃有。
昼漏尽，又入夜漏。
以星行分母乘见度余，满日度法得一，分乃日加所行分。
行分法，二十三。
更增损旧刻，参以晷影，删定为经，改用二十五箭。
令却合周、汉，则将来永用，无复差动。
旧法并令冬至日有定处，天数既差，则七曜宿度渐与历舛。
乖谬既著，辄应改制，仅合一时，莫能通远，迁革不已，又由此条。
则合璧之曜，信而有征，连珠之晖，于是乎在，群流共源，实精古法。
命日算外，则朔望加时入历也。
今之寿星，乃周之鹑尾，即时东壁，已非玄武，轸星顿属苍龙，诬天痛经，乃至于此。
臣法兴议：夫日有缓急，故斗有阔狭，古人制章，立为中格，年积十九，常有七闰，晷或虚盈，此不可革。
窃闻时以作事，事以厚生，以此乃生人之大本，历数之所先，愚恐非冲之浅虑妄可穿凿。
臣少锐愚尚，专功数术，搜练古今，博采沈奥，唐篇夏典，莫不揆量，周正汉朔，咸加该验。罄策筹之思，究疏密之辨。
其二，臣校晷景，改旧章法，法兴立难，不能有诘，直云恐非浅虑，所可穿凿。
盖略治朔望，无事检候，是以晷漏昏明，并即《元和》，二分异景，尚不知革，日度微差，宜其谬矣。
若谓举中语兼七列者，觜参尚隐，则不得言，昴星虽见，当云伏矣，奎娄已见，复不得言伏见囗囗不得以为辞，则名将何附。
法兴议曰：仲尼曰：丘闻之，火伏而后蛰者毕。
冲之曰：臣以为辰极居中，而列曜贞观，群像殊体，而阴阳区别，故羽介咸陈，则水火有位，苍素齐设，则东西可准，非以日之所在，定其名号也。
寻冬至南极，日晷最长，二气去至，日数既同，则中影应等，而前长后短，顿差四寸，此历景冬至后天之验也。二气中影，日差九分半弱，进退均调，略无盈缩。
魏代已来，遂革斯法，世莫之非者，诚有效于天也。
《元嘉历》术，减闰余二，直以袭旧分粗，故进退未合。
又法兴始云穷识晷变，可以刊旧革今，复谓晷数盈虚，不可为准，互自违伐，罔识所依。
案冲之新推历术，今冬至所在，岁岁微差。
未详辛卯之说何依，古术诡谬，事在前牒，溺名丧实，殆非索隐之谓也。
元在乙丑，前说以为非正，今值甲子，议者复疑其苟合，无名之岁，自昔无之，则推先者，将何从乎？
议又云五纬所居，有时盈缩。
冲之曰：此议虽游漫无据，然言迹可检。
去极应等，安得南北无常。
人之未乂，其何以恤之。
老疾单孤，又诸战亡家不能自存者，并随宜隐恤。
请台告报如所称。
皇太子夜开诸门，墨令，银字启传令信。
愚谓应恆与冠同色，不宜随节变采。
此则其来甚久，非起郭虞之遗风、今世之度水也。
案《尸子》，禹治水，为丧法，曰毁必杖，哀必三年。
又使代未至，不得告，告者抵罪。
虽武丁行之于殷世，曾闵履之于布衣，未足以喻。
是以臣等悚息不宁，诚惧神气用损，以疚大事。辄敕有司改坐复常，率由旧典。
又君父所不服，子亦不敢服。
人情上通，上指远喻。
诏曰：患情不能企及耳，衣服何在？
降于汉、魏，既葬除释，谅暗之礼，自远代而废矣。
敢固以请。
于是素服如旧，非汉、魏之典。
服后宜以资母之义。
今之诸王，虽行士礼，是施于傍亲及自己以下。
缌功之服，不废于末戚，顾独贬于所生，是申其所轻，夺其所重；
求告报如所称。
则闰亡可知也。
以类数推之，至皞宜省。
自是后，禁又渐颓。
有司奏：皇太妃位亚尊极，未详国亲举哀格当一同皇太后？
是时二汉郊禋之制具存，魏所损益可知也。
太祖文皇帝受命造晋，荡定蜀汉；
修燔瘗，告类于大神。
南郊亲奉，以太常亚献。
天命不可以久淹，宸极不可以暂旷。
送神则不灌。
是以风化大洽，光熙于后。
戊寅，入庙。
今之郊飨，既行夏时，虽得迁却，谓宜犹必用辛也。
若杀牲荐血之后值雨，则有司行事。
高烈惟汉，汶邑斯尊。
旌延宝臣，尽盛德之范。
若其显谥略腾轨，则系缀声采，征略闻听。
至于义熙之庆，经古莫二，虽曰旋幸，理同受命。
所以原始要终，以示百世者也。
秦始出寝起于墓侧，汉因弗改。
宜更营造，崇正永制。
今上以策名而言，殊于光武之事，躬奉烝尝，于经既正，于情又安矣。
可别立室藏之，至殷禘，则祭于坛也。
若依夏主之埋，则又非本庙之阶。
愚谓从复常次者，以推归正之道也。
郎中周景远参议：永初三年九月十日奏傅亮议：权制即吉，御世宜尔。
逌寻详今行汉制，无特祀之别。
寝不报。
唯入致斋及侵仲月节者，使有司行事。
既未山茔，谓烝祠宜废。
今时龢表晏，讲武教人，又虔供乾豆，先荐二庙，礼情俱允。
既从祖食于庙奥，是殇有位于奥，非就祭别宫之谓。
然则宜使有司行其礼事。
遂尊恭皇，立庙京师，又宠蕃妾，使比长信，僭差无礼，人神弗佑，非罪师丹忠正之谏，用致丁、傅焚如之祸。
二议不同，参议以爰议为允。
尝为吉祭之名，大祥及禫，未得入庙，应在禫除之后也。
且麻衣縓缘，革服于元嘉，苫绖变除，申情于皇宋。
未有嗣之前，四时飨荐，常使上卿主之。
社所以神地之道。
必援一牢之文，以明社之无二，则稷无牲矣。
毕，彻馔，班余胙于从桑及奉祠者。
今元憝已歼，宜修旧典。
所以报阴阳之功，而当幽明之道故也。
以韎韦为弁，又以为衣裳。
宫入辎车，驾一。
璟罕勣施游猎，遂为行饰乎？
虞氏作缋，采章弥文，夏后崇约，犹美黻冕。
汉承用之。
淑妃、淑媛、淑仪、修华、修容、修仪、婕妤、容华、充华，银印，文曰淑妃、淑媛、淑仪、修华、修容、修仪、婕妤、容华、充华之印。
佩水苍玉。
漆床亦当是汉代旧仪，而《汉仪》不载。
鞶，古制也。
夫边貂假幸侍之首，贱帻登尊极之颜，一适时用，便隆后制。
或云汉代以盛奏事，负荷以行，未详也。
书到后二十日期，若有窃玩犯禁者，及统司无举纠，并临时议罪。
其义甚允。
近世以来，此风绝矣。
斯乃天地之灵和，升降之明节。
近议者或云庙以居神，恆如在也，不应有迎送之事，意以为并乖其衷。
先帝闻其旧有技，召之。
流简俭之德，迈康哉之咏，清风既行，民应如草，此之谓也。
或曰：不胜之子，必有殃。
后乃取以归，曰：以为余子，谁敢殃之？
《鞞舞》，未详所起，然汉代已施于燕享矣。
珝本吴地所出，宜是吴舞也。
夫川震社亡，同灾异戒，哀思靡漫，异世齐欢。咎征不殊，而欣畏并用，窃所未譬也。
鼓及鞉之八面者曰雷鼓、雷鞉；
世云燋尾是伯喈琴，伯喈传亦云尔。
尚射破的，便以其副鼓吹给之。
舞象德，歌成文。
时迈其犹，昊天子之。
至道惟王，大业有劭。
物咸享，祗是娱。
昭文德，宣武威。
建皇极，统天位。
在天斯正，在地成德。
神武用师士素厉。
电发星骛，若景若差。
锐精分袴，射远中微。
燕及后昆，锡兹繁祉。
往我祖宣，威静殊邻。
保乂命祜，基命惟则。
神胥乐兮。
肃肃在位，有来雍雍。
亹亹神算，赫赫王旅。
鲸鲵既平，功冠帝宇。
于穆武皇，允龚钦明。
躬振硃旗，遂豁天步。
嗣徽妫，思媚周姜。
顺天地，和阴阳。
歌盛美，告成功。
圣明统世，笃皇仁。
大孝备，盛礼丰。
不显遗烈，之德之纯。
怀远烛幽，玄教氛氲。
开元布宪，四海鳞萃。
敷奏谠言，纳以无讳。
时见世享，率兹有常。
年丰穰，世泰平。
陶盛化，游太康。
銮华羽，拂汉涵滈。
翊载徽文，敷光崇庆。
奉持行，东到蓬莱山。
大人先天，而天弗违。
人亦有言，忧令人老。
有何三老公，卒来在我傍。
刑法非有贷，柔协正乱名。
既含睇，又宜笑，子恋慕予善窈窕。
威服诸侯，师之者尊，八方闻之，名亚齐桓。
今日乐相乐，延年寿千秋。
屋室若平昔，栋宇无邪倾。
忧心孔疚，莫我能知。
盎中无斗储，还视桁上无县衣。
缃绮为下群，紫绮为上襦。
祖伊言不用，纣头县白旄。
亲交在门，饥不及餐。
戎王纳女乐，以亡其由余。
夭夭园桃，无子空长。
锥不入地，蘴裛深奥。
白马从骊驹。
上惭沧浪之天，下顾黄口小兒。
今日不作乐，当待何时。
太伯仲雍，王德之仁。
心绵绵，在淮肥。
文武备具，料民富贫，移恶子姓名，五篇著里端。
贤哉贤哉我县王君。
贪财爱惜费，但为后世嗤。
竹竿何弱弱，鱼尾何离簁，男兒欲相知，何用钱刀为？
鸡鸣狗吠，兄嫂当知之。
古时有虞舜，父母顽且嚚。
妾父闻君来，将涉不测渊。
不胜釂祀诚，至令犯罚艰。
君必欲加诛，乞使知罪愆。
刑错民无枉，怨女复何为。
明诏大劳赐，大官供有无。
帝王道，创基既已难，继世亦未易。
胤唐重盛轨，胄楚载休风。
沈柳宗侯，皆殄乱。
岁淹豫野，玺属嫔中。
禾黍不获君何食？
今鼓吹铙歌词。
汲寒浆，饮少年。
宋世宁，在太始。
本欲寝伏仪下，思惟微意，按度成数，以著篇章。
机衡，详细之目。
为盖天之学者，不能通也。
晋安帝义熙十四年，高祖平长安，得衡旧器，仪状虽举，不缀经星七曜。
犯大星，王者恶之。
蕃之所云如此。
星阴，臣道也。
是则四星聚有以易行者矣。
占曰：王失德。
占曰：诸侯人君有入宫者。
燧人之世，有大迹出雷泽，华胥履之，而生伏牺于成纪。
今凤凰翔于东郊而乐之，其鸣音中夷则，与天相副。
帝乃写其言，藏于东序。
精华以竭，褰裳去之。
始起沛泽，则神母夜号，以章赤帝之符。
每留饮，售辄数倍。
顾谓良曰：孺子，下取履良愕然，欲殴之，以其老，乃下取跪进。
于是陈仓人遂弃襜而逐二僮子，二僮子化为雉，飞入林。
纵横之事，复起于今乎？
高四皓之名，割肌肤之爱；
琼曰：魏，阙名也。
帝惧，欲出奔，而月明，邀候急，四衢断绝，不得去。
景纯并言是元帝中兴之应。
余散帝宝录之，后征伐屡被伤，通中者数矣，以散傅之，无不立愈。
太康三年七月壬子，白鹿见零陵，零陵令蒋微获以献。
四民均极，我后体兹。
茂对盛时，绥万屡丰。
铄矣皇庆，比物竞昭。
焕炳祯图，昭晰瑞典。
至和所感，靡况弗彰。
黛耒俶载，高廪已积。
因心则哲，令问弘敷。
憬琛夐赆，兼泽委效。
斗殒精，王者孝行溢则见。
伏惟陛下重光嗣服，永言祖武，洽惠和于地络，烛皇明于天区。
回龙表粹，离穗合柯。翩翩者鸠，亦皎其晖。
伊昔唐萌，爱逢庆祚。
思乐灵台，不遐有固。
臣闻贞裕之美，介于盛王，休瑞之臻，罔违哲后。
岂伊归义，必商之所。
此盖不肃之咎，后坐诛。
夫衣裳之制，所以定上下，殊内外也。
帩者，令发不垂，助元首为仪饰者也。
今忽废之，若人君独立无辅，以至危亡也。
其治民逸者，舞行缀近。
今接杯盘于手上而反覆之，至危也。
以硃囊缚紒，臣道上侵之象也。
群下窃相谓曰：颇类蒐车。
寻为桓玄所禽。
至明旦，失钱所在，唯有船存，视其状，悉有钱处。
明日见其迹，大如斛，行数里，还入河。
若言刘已具矣，当授与人，甚于穆侯、灵帝之详也。
维卒不免。
此毛虫之孽。
上下皆蔽，兹谓隔。
恣虐逾甚，寻以降亡。
众出过时，兹谓广。
后连征不入，及薨，还都葬。
乃令逐犬。
还置窟中，覆以磨石，宿昔失所在。
后本仄微，非所宜升。
炎烟蔽天，不可扑灭。
言曹者众也；
魏者大也。
及得位垂统，则祚隆孝武。
薰于文尚黑，宋水德将王之符也。
前世再至，辄有大丧，帝恶之。
睹妖不悟，加之以燎，昧道之甚者也。
此殆与魏景初同占。
避遏有德，兹谓狂。
咸和九年八月，成都雪。
江右虽有涛变，未有若斯之甚。
此其类也。
周馥取而观之。
厥咎瞀，厥罚恆风，厥极凶短折。
明年，氐、羌反叛，大兵西讨。
桓玄即以所乘牛易取。
玄遣人觇守，经日无所见。
适欲日中，鼠入复出，出复入，转更数语如前。
取视，俱如常鼠。
史阙其处。
发徒攻击，移时乃死。
伦入轺车，乃进。
塞变应天，乃实人事。
其始如瞑，有顷渐觉。
问之，自谓当一再宿耳。
遂出之。
今外欲遣上公与太史令具禳祠，于义未闻也。
震蚀之异，其咎安在？
将何施行，以济其愆？
五月丁未，地震。
正朝，尊者恶之。
海西时有此变。
元徽四年正月己酉，白虹贯日。
是时王敦陵上，卒伏其辜。
未详孰是。
流寓因配。
顷戎军远役，居中作捍，抚寄之勋，实洽朝野。
是以献其乃怀，布之朝听。
瑀乃折节事迈，深布情款，家内妇女间事，言语所不得至者，莫不倒写备说。
瑀犹乘其蜀中船舫，又有义宣故部曲潜于梁山洲外下投官军。
侍中何偃尝案云：参伍时望。瑀大怒曰：我于时望何参伍之有遂与偃绝。
但凭廕之愿，实结本心，乞归天宇，不乐外出。
于时风霜初戒，蛰类尚繁，飞蛾翔羽，翩翾满室，赴轩幌，集明烛者，必以燋灭为度。
聆蜻蛚于前庑，鉴朗月于房栊。
怜鸣蜩之应节，惜落景之怀东。
坟素杳以难暨，九流纷其异封。
彼人道之为贵，参二仪而比灵。
终穆之世，不迁。
精兵旧将，悉以配之，器仗军资甚盛。
晦始见舰数不多，轻之，不即出战。
此皆皇宋之宗臣，社稷之镇卫，而谗人倾覆，妄生国衅，天威震怒，加以极刑，并及臣门，则被孥戮。
若非先帝谬于知人，则为陛下未察愚款。
臣义均休戚，任居分陕，岂可颠而不扶，以负先帝遗旨辄率将士，缮治舟甲，须其自送，投袂扑讨。
符到，其即共收擒晦身，轻舟护送。
悲人道兮，悲人道之实难。
辄纠勒义徒，缮治舟甲，舳舻亘川，驷介蔽野，武夫鸷勇，人百其诚。
谗竖乱朝，异世齐祸。
虽哲王宰世，大明照临，未能使其渐弗兴，兹害不作。
及圣体不预，穆卜无吉，召臣等四人，同升御床，顾命领遗，委以家国。
天听遐邈，陈诉靡由。
俄而晦败问至。
时百姓临水望贼，帝怪而问邵，邵曰：若节钺未反，奔散之不暇，亦何能观望。今当无复恐耳。
抚影穷号，泣望西路。
今臣庸逾在昔，未蒙宵迈之旗，是以仰辰极以希照，眷西土以洒泪也。
修之后得还，具相申理，上意乃释。
愚谓宜更赠一州，即其本号，庶令忠勋不湮，劳臣增厉。
逵之败没，恩陈于堤下。
君如意人，无处不可为适，岂能以此堂见让。
修，诞甥也。
然斯业不修，有自来矣。
从讨刘毅。
遗之，便复款然。
高祖受命，迁侍中。
州台符摄，即时宣下，缓民期会，展其办举；
明年，卒官，时年六十七。
有必宜改者，则以渐移变，使无迹可寻。
夷少自藻厉，为后进之美。
遗命薄敛蔬奠，务存俭约。
岂不有心于加厚，顾礼制不可逾尔。
诏曰：先朝至德光被，未著方策，宜流风缅代，永贻将来者也。便敕撰集。
尝忝服事，宿眷未忘，思竭尘露，率诚于习。
顷事故既多，刑德并用，战功殷积，报叙难尽，万机繁凑，固应难速，且小细烦密，群下多惧。
禁司互设，而劫盗多有，诚由俗弊未易整，而望深未易炳。
广收泪答曰：身与君不同。君佐命兴王，逢千载嘉运；
因更歔欷。
今农自务谷，工自务器，四民各肄其业，何尝致勤于钱。
斯实由困而思革，改而更张耳。
以不便于民，乃举朝大议。
时责众官献便宜，议者以为宜修庠序，恤典刑，审官方，明黜陟，举逸拔才，务农简调。
若谓官各异姓，与传袭不同，则未若异代之为殊也。
载籍未闻其说，推例自乖其准。
又曰：凶门柏装，不出礼典，起自末代，积习生常，遂成旧俗。
何人骂詈收捕，咨审欲录。
羡之内居朝右，外司辇毂，位任隆重，百辟所瞻。而不能弘惜朝章，肃是风轨。
然赦文前后，亦参差不同。
肉刑之设，肇自哲王。
令孙天属，理相为隐。
季末浇伪，法网弥密，利巧之怀日滋，耻畏之情转寡，终身剧役，不足止其奸，况乎黥劓，岂能反其善徒有酸惨之声，而无济治之益。
不然，不能拜也。
愿陛下勿忧。
式乾亦是私宴，异于朝堂。
但杀人二昆，而以之北面，挟震主之威，据上流之重，以古推今，自免为难也。
都督刺史，宜别其任。
义恭大惧，闭门不敢追。
我亦有良马逸足，若云骑四集，亦可以相拒。
我之恃马，犹如君之恃城耳。
思答：缘共知，所以有劳。
但送不足周彼一军，向给魏主，未应便乏，故不复重付。
但以不武，受命统军，戎阵之间，不容缓服。
官不负民，民何怨人。
各应反命，迟复更悉。
暢因复谓曰：善将爱，冀荡定有期，相见无远。
民知必死，何可制邪？
控引所资，取给根本。
竣自谓任遇隆密，宜居重大，而位次与偃等未殊，意稍不悦。
上燕私甚数，多命群臣五三人游集，智渊常为其首。
功名虽贵，鄙生所不敢谋。
坐去郡长取送故，免官。
臣闻风化兴于哲王，教训表于至世。
若使必资货广以收国用者，则龟贝之属，自古所行。寻铜之为器，在用也博矣。
黩武掖庭之内，喧哗省闼之间，不闻将帅之臣，统御之主，非徒不足以威四夷，祗生远近之怪。
近者东寇纷扰，皆欲伺国瑕隙，今之吴会，宁过二汉关、河，根本既摇，于何不有。
立朝正色，外内惮之。
王言如丝，其出如纶，下观而化，疾于影响。
少帝虽不能纳，亦不加谴。
五年，卒，时年七十四。
卿兄弟盛满，当深存降挹。
弘纳其言。
灵雨立降，百姓改瞻，应感之来，有同影响。
又颇杂嘲戏，故世人以此非之。
欣少靖默，无竞于人，美言笑，善容止。
转在义兴，非其好也。
奈何罪酷，茕然独坐。
讥者兼在于人，不但独证其事。
虏既不能校胜循理，攻城略地，而轻兵掩袭，急在驱残，是其所以速怨召祸，灭亡之日。
复奇兵深入，杀敌破军，苟陵患未尽，则困兽思斗，报复之役，将遂无已。
斥候之郊，非畜牧之地，非耕桑之邑。
梁用走卒，其邦自灭；
臣闻军国异容，施于封畿之内；
明年，又督冀州。
北土旧法，问疾必遣子弟。
转员外散骑侍郎，出为绥远将军、下邳太守。转在北海，加宁远将军。
惠连幼有才悟，而轻薄不为父方明所知。
以晋氏一代，自始至终，竟无一家之史，令灵运撰《晋书》，粗立条流；书竟不就。
既至，文帝唯以文义见接，每侍上宴，谈赏而已。
先帝聪明神武，哀济群生，将欲荡定赵魏，大同文轨，使久凋反于正化，偏俗归于华风。
晋世之盛，拓开吴、蜀，亦因葛、陆之衰。此皆前世成事，著于史策者也。
水润土以显比，火炎天而同人。
仰望圣泽，有若渴饥，注心南云，为日已久。
器械既充，众力粗足，方于前后，乃当有优。
著自《贡》典，先才经创，基趾犹存，澄流引源，桑麻蔽野，强富之实，昭然可知。
此皆前世成事，著于史策者也。
山作水役，不以一牧。
是岁，元嘉五年。
灵运因父祖之资，生业甚厚。
灵运驰出京都，诣阙上表曰：臣自抱疾归山，于今三载，居非郊郭，事乖人间，幽栖穷岩，外缘两绝，守分养命，庶毕余年。
及经山阴，防卫彰赫，彭排马枪，断截衢巷，侦逻纵横，戈甲竟道。
好生之笃，以我而观。
仰凭陛下天鉴曲临，则死之日，犹生之年也。
始以微言动晔，晔不回，熙先乃极辞譬说。
晔素有闺庭论议，朝野所知，故门胄虽华，而国家不与姻娶。
人作犬豕相遇，而丈人欲为之死，不亦惑乎？
晔既有逆谋，欲探时旨，乃言于上曰：臣历观前史二汉故事，诸蕃王政以訞诅幸灾，便正大逆之罚。
综曰：贼帅为先。
贼臣赵伯符积怨含毒，遂纵奸凶，肆兵犯跸，祸流储宰，崇树非类，倾坠皇基。
昔年使反，湛之奉赐手敕，逆诫祸乱，预睹斯萌，令宣示朝贤，共拯危溺，无断谋事，失于后机，遂使圣躬滥酷，大变奄集，哀恨崩裂，抚心摧哽，不知何地，可以厝身。
岂苞藏逆心，以招灰灭，所以推诚自信，不复防护异同，率意信心，不顾万物议论，遂致谗巧潜构，众恶归集。
凡在过衅，竟有何征，而刑罚所加，同之元恶，伤和枉理，感彻天地。
恩非望始，没有遗荣，终古以来，未有斯比。
将曰：不忠之人，亦何足惜。
非唯攻伐朝士，讥谤圣时，乃上议朝廷，下及籓辅，驱扇同异，恣口肆心，如此之事，已具上简。
且臣位任过重，一阶两级，自然必至，如何以灭族易此。
陛下大明含弘，量苞天海，录其一介之节，猥垂优逮之诏。
夫盗马绝缨之臣，怀璧投书之士，其行至贱，其过至微，由识不世之恩，以尽躯命之报，卒能立功齐、魏，致勋秦、楚。囚虽身陷祸逆，名节俱丧，然少也慷慨，窃慕烈士之遗风。
综曰：别与不别，亦何所存。
晔曰：号泣何关人，向见道边亲故相瞻望，亦殊胜不见。吾意故欲相见。
晔性精微有思致，触类多善，衣裳器服，莫不增损制度，世人皆法学之。
文章转进，但才少思难，所以每于操笔，其所成篇，殆无全称者。
常耻作文士。
常谓情志所托，故当以意为主，以文传意。
服阕，为侍中。
上使问续之三义，续之雅仗辞辩，延之每折以简要。既连挫续之，上又使还自敷释，言约理暢，莫不称善。
寻尺之身，而以天地为心；
道在不然，义在不可，而横意去就，谬生希幸，以为未达至分。
率下多方，见情为上；立长多术，晦明为懿。
虽弃其大用，穷其细瑕，或明灼日月，将不胜其邪。
况动容窃斧，束装滥金，又何足论。
是以古人慎所与处。
此言虽大，可以戒小。
辅以艺业，会以文辞，使亲不可亵，疏不可间，每存大德，无挟小怨。率此往也，足以相终。
夫数相者，必有之征，既闻之术人，又验之吾身，理可得而论也。
二德有奇偶，五常有胜杀，及其为人，宁无叶沴。
至于丁年乖遇，中身迂合者，岂可易地哉是以君子道命愈难，识道愈坚。
其以中外群圣，建言所黜，儒道众智，发论是除。
每思防避，无通闾伍。
廉嗜之性不同，故畏慕之情或异，从事于人者，无一人我之心，不以己之所善谋人，为有明矣。
将求去蔽者，念通怍介而已。
日省吾躬，月料吾志，宽默以居，洁静以期，神道必在，何恤人言。
非廉深识远者，何能不移其植。故欲蠲忧患，莫若怀古。
禄利者受之易，易则人之所荣；
又有务谢则心移，斯不恆矣。
又非唯若此而已，或凭人惠训，藉人成立，与人余论，依人扬声，曲存禀仰，甘赴尘轨。衰没畏远，忌闻影迹，又蒙之，毁之无度，心短彼能，私树己拙，自崇恆辈，罔顾高识，有人至此，实蠹大伦。
习之所变亦大矣，岂唯蒸性染身，乃将移智易虑。
不以人之所务失我，能有守矣。
能以怀道为人，必存从理之心。
或曰，温饱之贵，所以荣生，饥寒在躬，空曰从道，取诸其身，将非笃论，此又通理所用。
著通此意，吾将忘老，如固不然，其谁与归。
延之昔坐事屏斥，复蒙抽进，而曾不悛革，怨诽无已。
山海含容，每存遵养，爱兼雕虫，未忍遐弃，而骄放不节，日月弥著。
居身清约，不营财利，布衣蔬食，独酌郊野，当其为适，傍若无人。
及义师入讨，竣参定密谋，兼造书檄。
又好骑马，遨游里巷，遇知旧辄据鞍索酒，得酒必颓然自得。
将晓，攸之斩刘天赐，率大众过江，至鲁山，诸军因此散走。
坐前伐蛮，枉杀队主严祖，又纳面首生口，不以送台，免官。
盱眙城东有高山，质虑虏据之，使崇之、澄之二军营于山上，质营城南。虏攻崇之、澄之二营，崇之等力战不敌，众散，并为虏所杀。
本不蕲生，何须见问。
故质答引之。
时购斩焘封开国县侯，食邑一万户，赐布绢各万匹。
如此三旬，死者过半。
先杀邕之，然后及荣。
义宣亦相次系至。
臣本凡琐，少无远概，因缘际会，遂班槐鼎，素望既盈，惬心实足，岂应徼功非冀，更希异宠，直以蔓草难除，去恶宜速，是以无顾夷险，虑不及身。
荣，金城人也。
男不得耕，女不得织。
虽上旨频烦，屡求劳牒，质但称伐在己，不逮僚隶，托咎朝廷，归罪有司，国士解心，有识莫附。
使所宠何文敬领兵居前，至西阳。
援人自助，弃人快谗，怙乱疑功，未闻其比。
诸君或世荷恩幸，或身闻教义，当知君臣大节，誓不可犯，冠屦至诲，难用倒设。
玄谟留羸弱守城，悉精兵出战，薛安都骑军前出，垣护之督诸将继之。战良久，贼阵小拔，骑得入。
敞弟斁，敦子仲璋，质之二子二孙未有名，同诛。
乃就一军请号，众咸从之。
方兴名位相亚，必不为己下，军政不一，致败之由。乃率诸军主诣方兴，谓之曰：四方并反，国家所保，无复百里之地。
高祖将征广固，议者多不同。
若钱溪实败，万人中应有逃亡得还者。必是彼战失利，唱空声以惑众耳。
行至迟墟，上悔，追军令反。
泰真杀数人，余者不敢近。
其侮蔑朝廷，大逆之罪三也。
攸之欢然意解。
攸之副吴喜纳其说，咸谓宜遣千人参之，既而来者转多，喜所执弥固。
将吏一人亡叛，同籍符伍充代者十余人。
朝廷逾慑惮，征议遂息。
沈攸之少长庸贱，擢自阎伍，邀百战之运，乘一捷之功，镌山裂地，腰金拖紫，穷贵于国，极富于家。
或能因罪立绩，终不尔欺，斩裾射玦，唯功是与。
挥戈击地，多力安施。何则？
攸之任居上流，兵强地广，救援颠沛，实宜悉力。
又攸之自任专恣，恃行惨酷，视吏若仇，遇民如草。峻太半之赋，暴参夷之刑。
废昏立明，先代盛典，交、广先到，梁、秦蚤及，而攸之密迩内畿，川涂弗远，驿书至止，晏若不闻，末遣章表，奄积旬朔。
昧理之徒，谓下官怀无厌之愿，既贯诚于白日，不复明心于殿下。
家国之事，未审于圣心何如？
义庆闻如此，令周旋沙门慧观造而观之。
僧达所言，颇有相符据。
客说之曰：方今衅逆滔天，古今未有，为君计，莫若承义师之檄，移告傍郡，使工言之士，明示祸福，苟在有心，谁不响应，此策上也。
早凭庆泰，脱亲盛明，而有志于学，无独见之敏，有务在身，无偏鉴之识，固不足建言世治，备辨时宜。
当汉文之时，可谓藉已成之业，据既安之运，重以布衣菲食，忧勤治道，而贾谊披露乃诚，犹有叹哭之谏。
御史中丞刘瑀奏请收治，上不许。
若首统军政，董勒天兵，既才所不周，实诚亦非愿。
曩者以亲贫须养，黾勉从禄，解褐后府，十有余旬。
在郡虽浅，而贪得分了，方拂农衣，还事耕牧，宣城民庶，诣阙见请。
自处官以来，未尝有涓毫之积，羸疾暗疚，又无人一诺。
幸属圣武，克复大业，宇宙廓清，四表靖晏。
去岁往年，累犯刑禁，理无申可，罪有恆典，虚秽朝序，惭累家业，臣甘其终，物议其尽。
上未欲便加大戮，且止免官。
伏愿陛下承太始之德，加成物之恩，及臣狂蔽未至，得于荣次自引，圣朝厚终始之惠，孤臣保不泯之泽。夫让功为高，臣无功而让；
愚以为不然。
殛山诛邪，圣典所同，戮讽翦律，汉法攸尚。
后随到彦之北伐。
城中即撤坏之，空地以为窟室。
遂行。
下诏曰：朕藉群能之力，雪莫大之耻，以眇眇之身，托于王公之上，思所以策勋树良，永宁世烈。新除侍中、领前军将军延孙率怀忠敏，器局沈正，协赞义初，诚力俱尽。
性纤密，善纠摘微隐，政甚有声。
家贫，求为广陵郡丞。
顾琛，字弘玮，吴郡吴人也。
道之将废，命也。
还为吴郡太守。
善游销魂于深梁，工骑烬生于旷野，明珠招骇于暗至，蟠木取悦于先容。
原夫餐椒非养生之术，咀剑岂卫性之经。
殊涂均致，实繁有征。
即理易推，在言可略。
若神仙所序，显明修习，齐强燕平，厥验未著，李覃董芬，其效安在。
冥期前定，各从所归，善恶无所矫其趋，愚智焉能殊其理。
今天子以炎、轩之德，冢辅以姬、吕之贤，故赫然发怒，将以匈奴衅旗，恻然动仁，欲使余氓被惠。
及取士之令朝发，宰士暮登英豪；调兵之诏夕行，主公旦升雄俊。
延贤人者，固非一日，况复加此焉。
其不能俱陪渌水，并负青天，可无待于明见。
若乃阙奇谋深智之术，无悦主狎俗之能，亦不可复稍为卿说。
凡士之置身有三耳：一则云户岫寝，栾危桂荣，秣芝浮霜，翦松沈雪，怜肌蓄髓，宝气爱魂，非但土石侯卿，腐鸩梁锦，实乃伫意天后，睨目羽人。
谓子有心，敢书薄意。
朗之辞意倜傥，类皆如此。
岂徒言哉方策之政，息举在人，盖当世之君不为之耳。
训以书记图律，忠孝仁义之礼，廉让勤恭之则；
农桑者，实民之命，为国之本，有一不足，则礼节不兴。
怀文陈其不可，上不纳。
若此令既行，而善其事者，庶民则叙之以爵，有司亦从而加赏。
须待大熟，可移之复旧。
今宜国财与之共竭，府粟与之同罄，去者应遣，浓加宠爵，发所在禄之，将秩未充，余费宜阙，他事负辇，长不应与，唯可教以搜狩之礼，习以钲鼓之节。
又教之不敦，一至于是。
至乎败于礼而安于身，必遽而奉之，何乃厚于恶，薄于善欤今陛下以大孝始基，宜反斯谬。
而主以此惰礼，妃以此傲家，是何糜蠹之剧，惑鄙之甚逮至婢竖，皆无定科，一婢之身，重婢以使，一竖之家，列竖以役。
又妃主所赐，不限高卑，自今以去，宜为节目。
又置官者，将以燮天平气，赞地成功，防奸御难，治烦理剧，使官称事立，人称官置，无空树散位，繁进冗人。
三匹者，除一人为吏。
寻转扬州治中从事史。
如此，故应愚鄙尽捐，贤明悉举矣。
以誉进人，不知测其所以致誉。
人不得然，岂其鬼欤今宜申严佛律，裨重国令，其疵恶显著者，悉皆罢遣，余则随其艺行，各为之条，使禅义经诵，人能其一，食不过蔬，衣不出布。若应更度者，则令先习义行，本其神心，必能草腐人天，竦精以往者，虽侯王家子，亦不宜拘。
书奏，忤旨，自解去职。
火逸烧郡廨，朗悉以秩米起屋，偿所烧之限，称疾去官，遂为州司所纠。
老至而罢，赏延于嗣。
臣在郡，虎三食人，虫鼠犯稼，以此二事上负陛下。
而御众严酷，好行刑诛，睚眦之间，动用军法。时王玄谟御下亦少恩，将士为之语曰：宁作五年徒，不逐王玄谟。
而穹旻不惠，弃离万国，皇运重替，嗣王荒淫。
岂图宋未悔祸，弑乱奄臻，遂矫害明茂，篡窃天宝，反道效尤，蔑我皇德，干我昭穆，寡我兄弟，恣鸱鸮之心，蹈伦、颖之志，覆移鼎祚，诬罔天人。
檄到宣告，咸使闻知。
不听，吏乃载米而去。
可载米还彼。
内事悉委褚灵嗣等三人，群小横恣，竞为威福，士庶忿怨，内外离心矣。
天威雷发，氛沴冰消，殄凶谯门，不俟鸣条之旅；歼虐牧野，无劳孟津之钺。
华、夷即晏，晷纬还光，铿锵闻于管弦，趋翔被于冠冕，同轨仰化，异域怀风。刘子勋昏世称兵，义同翦恶，明朝不戟，罔识邪正。
昔吴、楚连衡，燕、淮劲悍，尘扰区内，声沸秦中，雾散埃灭，岂非先鉴。
而婴彼孤城，以待该天之网，迫此乌合，以抗络宇之师。
时刘胡屯鹊尾，久不决。
胡曰：彼尚得溯流越我而上，此运何以不得沿流越彼而下邪顗更使胡率步卒二万，铁马一千，往攻兴世。
琬既至，悦曰：卿首唱此谋，今事已急，计将安出？
主上体自圣文，继明作睿，而辱均牖里，屯逾夏台。既天地俱愤，义勇同奋，克殄鲸鲵，三灵更造，应天顺民，爰集宝命，四海属息肩之欢，华戎见来苏之泰。
自九江告变，皆谓邓氏狂惑，比日国言藉藉，颇尘吾子。道路之议，岂其或然，闻此之日，能无骇惋。
宋世言清约，称此二人。
汝中京冠冕，儒雅世袭，多见前载，县鉴忠邪，何远遗郎中之清轨，近忘太尉之纯概。
不能抚接诸将，刘胡每论事，酬对甚简，由此大失人情，胡常切齿恚恨。胡以南运未至，军士匮乏，就顗换襄阳之资。
寻阳败，戩弃城走，讨禽伏诛。
国乱朝危，宜立长生，公卿百辟，人无异议，泰平之隆，非旦则夕。
使天道助逆，群凶事申，则主幼时艰，权柄不一，兵难互起，岂有自容之地。
太宗知琰逼迫土人，事不获已，犹欲羁縻之。
琰将降，先送休祐内人出城，然后开门。
叔宝遣马步三千，欲破航，并栅断小岘埭，回击大破之，焚其船栅。
何故苟困士民，自求齑脍，身膏斧镬，妻息并尽，老兄垂白，东市受刑邪幸自思之。
于时人神回遑，莫能自保，中外士庶，咸愿一匡。
如其孤背亭毒，弗忌屠陷者，便当穷兵肆武，究法极刑。
孟虬不受命，起兵同子勋。
假令六蔽之人，犹当不为其事，况复足下少祖名教，疾没世无称者邪。
至辞不华，宁复多白。
薛安都，河东汾阴人也。
贼尚有数百人，一时奔散。
贼阵东南犹坚，安都横击陷之，贼遂大溃。
以功封南乡县男，食邑五百户。
崔道固，清河人也。
汝得贼何不即杀。
便可速率部曲，同到军门，别诏有司，一无所问。
修道遂志，终无得而称焉。
国主不任其苦，于是到泉所酌水饮之，饮毕便狂。
粲闲默寡言，不肯当事，主书每往谘决，或高咏对之，时立一意，则众莫能改。
居负南郭，时杖策独游，素寡往来，门无杂客。
岁月弥往，宜沾优隆。
仁义伊在，惟吴惟潘。
迁宋台祠部尚书。
实迷途其未远，觉今是而昨非。
僮仆欢迎，稚子候门。三径就荒，松菊犹存。
临去，留二万钱与潜，潜悉送酒家，稍就取酒。
但恨邻靡二仲，室无莱妇，抱兹苦心，良独罔罔。
归生、伍举，班荆道旧，遂能以败为成，因丧立功。他人尚尔，况共父之人哉颍川韩元长，汉末名士，身处卿佐，八十而终，兄弟同居，至于没齿。
常以捃拾自资，同捃者争穟，道虔谏之不止，悉以其所得与之，争者愧恧。后每争，辄云：勿令居士知。
既还，分身上衣及钱，悉供诸兄弟子无衣者。
至四月八日，每请像。请像之日，辄举家感恸焉。
既觉，引卧具去体，谓觊曰：绵定奇温。
夫人君南面，九重奥绝，陪奉朝夕，义隔卿士，阶闼之任，宜有司存。
上大怒，赐敬死，系明宝尚方，寻被原释，委任如初。
始兴王浚以为世子师。
法兴与太宰、颜、柳一体，吸习往来，门客恆有数百，内外士庶，莫不畏服之。
道隆亦知书，为主书书吏，渐至主书。
德祖，荥阳南武阳人也。
步尼公进军清东，至留城。
间二日，虏步骑悉至，绕城四围，列阵十余里。
便速备办，月内悉发。
自此以下各有差。
虽有司挠笔，未加准绳，岂宜尸禄，昧安殊宠，乞蒙屏固，以申国法。
伪江州刺史晋安王复称大号，自立一隅。
攻城临敌，皆亲贯甲胄。
太祖践阼，便有志北略。
数穷运改，宋氏受终，仍晋之旧，远通聘享。
不图彼朝计疆场之小疵，不相关移，窃兴师旅，亡我宾属。
太祖大具水军，为防御之备。
救危恤难，有国者之所用心。
但崇此信誓，不负约言耳。
臣以庸鄙，杖义因机，乘寇虏天亡之期，藉二州思奋之愤，故创迹天台，爰暨咸、雍。今平城遗虐，连兵大坛，东西狼顾，威形莫接，长安孤危，河、洛不戍，平阳二孽，世连土宇，拥率部落，控弦五万，东屯潼塞，任质军门。
仰冯威灵，千里云集，冀廓除棒莽，以待王师，义夫始臻，莫不瓦解。
顷诛讨蛮髦，事止畿服，或有狐奔鼠窜，逃首北境，而辄便苞纳，待之若旧，资其粮仗，纵为寇贼。
来示所云，彼并行之，虽丰辞盈观，即事违实，兴嫌长乱，实彼之由，反以为言，将违躬厚之义。
诸亡口悉得东走，大呼云：官军痛与手。
吊民伐罪，积后己之情。
并催促装束，伏听敕旨。
夔字祖季，东莞人也。
长子碎奚立。
答母曰：诚知无益，然叶延罔极之心，不胜其痛耳。
其若见问，当作依违答之。
天兴先署佞人府位，不审监上当无此簿领尔。
浚书所云尼，即严道育也。
彼人若为不已，正可促其余命，或是大庆之渐。
劭喜而从之。
王僧绰以先预废立，见诛。
成服日，劭登殿临灵，号恸不自持。
主相咸无战意，此自天也。
萧斌统步军，褚湛之统水军。
时江夏王义恭谋据石头，会劭已令浚及萧斌备守。
劭腹心白直同诸逆先屯阊阖门外，并走还入殿。
勒与俱归，于道斩首。
彼邦奥区，地沃民阜，一岁称稔，则穰被京城；
多有过失，屡为上所诘让，忧惧，乃与劭共为巫蛊。
浚曰：此是下情由来所愿。
乃斩劭于牙下。
遣浚杀义恭诸子。
其余子女妾媵，并于狱赐死。
永初三年，薨，时年四十六。
公躬秉鈇钺，棱威首涂，戎略载脂，则郊垒叠卷，崤陕甫践，则潼塞开扃。
寻发冢之情，事止窃盗，徒以侵亡犯死，故同之严科。
故赴凶赫者易，应潜密者难。
又结罚之科，虽有同符伍之限，而无远近之断。
想行就尔。
若得少宽其工课，稍均其优剧，徒隶既苦，易以悦加，考其卒功，废阙无几。
窃见郡境有旧石堨，区野腴润，实为神皋，而芜决稍积，久废其利，凡管所见，谓宜创立。
昔文翁守官，起沃成产，伟连抚民，开奥增业，惠昭二邦，庸列两汉。虽效政图功，不见所绝，联事惟忝，忧同职同。
乃载以别船，遂尽室移京口，高祖分宅给焉。
循至蔡洲，贵游之徒，皆议还徙，唯林子请移家京邑，高祖怪而问之，对曰：耿纯尽室从戎，李典举宗居魏。林子虽才非古人，实受恩深重。
时伪建威将军、河北太守薛帛先据解县，林子至，驰往袭之，帛弃军奔关中，林子收其兵粮。
大军还至彭城，林子以行役既久，士有归心，深陈事宜，并言：圣王所以戒慎祗肃，非以崇威立武，实乃经国长民，宜广建蕃屏，崇严宿卫。
傅亮与林子书曰：班爵畴勋，历代常典，封赏之发，简自帝心。主上委寄之怀，实参休否，诚心所期，同国荣戚，政复是卿诸人共弘建内外尔。
璞，字道真，林子少子也。
太祖引见，谓曰：吾昔以弱年出蕃，卿家以亲要见辅，今日之授，意在不薄。王家之事，一以相委，勿以国官乖清涂为罔罔也。
范晔性疏，必多不同。卿腹心所寄，当密以在意。
璞以强寇对阵，事未可测，郡首淮隅，道当冲要，乃修城垒，浚重隍，聚材石，积盐米，为不可胜之算。众咸不同，朝旨亦谓为过。
今人多则退速，人少则退迟，吾宁欲专功缓贼乎乃命开门纳质。
沈璞每以谦自牧，唯恐赏之居前，此士燮之意也。
旧制，车驾出行，卫尉丞直门，常戎服。
臣约顿首死罪：窃惟宋氏南面，承历统天，虽世穷八主，年减百载，而兵车亟动，国道屡屯，垂文简牍，事数繁广。
六月，加高祖彭城内史。
诛元德、扈兴、厚之等。
冠军将军刘毅、辅国将军何无忌、振武将军刘道规率诸军追讨。
南郡太守王腾之、荆州别驾王康产奉天子入南郡府。
二年三月，督交、广二州。
十一月，天子重申前令，加高祖侍中，进号车骑将军、开府仪同三司。
六年二月丁亥，屠广固。
以中军将军道怜为荆州刺史。
以太尉军谘祭酒孔季恭为宋国尚书令，青州刺史檀祗为领军将军，相国左长史王弘为尚书仆射。
赐民爵二级。
封晋临川王司马宝为西丰县侯，食邑千户。
庚午，以司空道怜为太尉，封长沙王。
尚书仆射徐羡之加镇军将军，右卫将军谢晦为中领军，宋国领军檀道济为护军将军，中领军刘义欣为青州刺史。
乙卯，改晋《泰始历》为《永初历》。
置东宫冗从仆射、旅贲中郎将官。
丁酉，特进、左光禄大夫孔季恭加开府仪同三司。
己亥，以左卫将军王仲德为冀州刺史。
壬子，以前冀州刺史王仲德为徐州刺史。
抚军将军、江州刺史王弘进号卫将军、开府仪同三司，太子詹事傅亮为尚书仆射，中领军谢晦为领军将军。
乙卯，以辅国将军毛德祖为司州刺史。
太尉长沙王道怜、司空徐羡之、尚书仆射傅亮、领军将军谢晦、护军将军檀道济并入侍医药。
丁未，以司徒庐陵王义真为车骑将军、开府仪同三司、南豫州刺史。
时年十九。
十一年，封彭城县公。
永初元年，封宜都王，食邑三千户。
景平二年七月中，少帝废。
元嘉元年秋八月丁酉，大赦天下，改景平二年为元嘉元年。
戊申，以豫州刺史刘粹为雍州刺史，骁骑将军管义之为豫州刺史，南蛮校尉到彦之为中领军。
丁卯，以车骑大将军、江州刺史王弘为司徒、录尚书事、扬州刺史，骠骑将军、南徐州刺史彭城王义康改为荆州刺史，抚军将军、南豫州刺史江夏王义恭改为南徐州刺史。
以江夏内史程道惠为广州刺史。
夏四月癸亥，以尚书左仆射王敬弘为尚书令，丹阳尹临川王义庆为尚书左仆射，吏部尚书江夷为尚书右仆射。
以左将军竟陵王义宣为徐州刺史。
壬午，以吐谷浑慕容延为平东将军，吐谷浑拾虔为平北将军，吐谷浑辉伐为镇军将军。
置积射、强弩将军官。
封阳县侯萧思话为梁、南秦二州刺史。
冬十一月，以右军行参军苟道覆为交州刺史。
以中军将军南谯王义宣为镇南将军、江州刺史。
追崇为晋皇后，葬以晋礼。
特进、左光禄大夫王敬弘开府仪同三司。
秋七月，以梁、秦二州刺史刘真道为雍州刺史，龙骧将军裴方明为梁、南秦二州刺史。
二十年春正月，于台城东西开万春、千秋二门。
以巴西、梓潼二郡太守申坦为梁、南秦二州刺史。
交州刺史檀和之伐林邑国，克之。
索虏伪宁南将军鲁爽、中书郎鲁秀归顺。
二十七年，坐汝阳战败，降号镇军将军。
又以索虏南侵，降为北中郎将。
尚书右仆射王僧达迁职，丹阳尹褚湛之为尚书右仆射。
二月庚午，豫州刺史鲁爽、车骑将军江州刺史臧质、丞相荆州刺史南郡王义宣、兗州刺史徐遗宝举兵反。
以会稽太守义阳王昶为东扬州刺史。
青、冀二州刺史王玄谟为雍州刺史。
三年春正月庚寅，立第十八皇弟休范为顺阳王，第十九皇弟休若为巴陵王。
抚军将军、扬州刺史西阳王子尚徙为扬州刺史。
江州刺史义阳王昶为护军将军，冠军将军桂阳王休范为江州刺史。
西域献舞马。
以北中郎参军费伯弘为宁州刺史。
乙丑，立第十六皇子子孟为淮南王，第十八皇子子产为临贺王。
车骑将军、扬州刺史豫章王子尚加开府仪同三司。
骠骑大将军柳元景加开府仪同三司。
丹阳尹永嘉王子仁为南豫州刺史。
戊午，以领军将军湘东王讳为卫将军、南豫州刺史，护军将军建安王休仁为领军将军，秘书监山阳王休祐为豫州刺史，左卫将军桂阳王休范为中护军，南豫州刺史寻阳王子房为东扬州刺史。
尚书令、骠骑大将军柳元景加南豫州刺史。
以始兴公沈庆之为太尉，镇北将军、青冀二州刺史王玄谟为领军将军。
以冠军将军邵陵王子元为湘州刺史。
护军将军建王休仁加特进、左光禄大夫。
中护军桂阳王休范迁职。
二十五年，封淮阳王，食邑二千户。
二十九年，改封湘东王。
崇宪卫尉桂阳王休范为镇北将军、南徐州刺史。
后军将军垣闳为司州刺史，前右将军长史殷琰为豫州刺史。
令孙、孟虬及豫州刺史殷琰、青州刺史沈文秀、冀州刺史崔道固、湘州行事何慧文、广州刺史袁昙远、益州刺史萧惠开、梁州刺史柳元怙并同叛逆。
是日，军主任农夫、刘怀珍平定义兴。
曲赦吴、吴兴、义兴、晋陵四郡。
吏部尚书蔡兴宗为尚书左仆射，吴兴太守张永、右军将军齐王东讨，平晋陵。
以新除左光禄大夫、开府仪同三司王玄谟为车骑将军、南豫州刺史。
卫将军巴陵王休若降号镇西将军。
秋七月壬子，以左光禄大夫、开府仪同三司王玄谟为特进、左光禄大夫、护军将军。
镇西大将军、西秦河二州刺史吐谷浑拾寅进号征西大将军。
十一月，立建安王休仁第二子伯猷为江夏王，改封义阳王昶为晋熙王。
己未，以征北大将军、南徐州刺史桂阳王休范为中书监、中军将军、扬州刺史，吴兴太守建平王景素为湘州刺史，辅师将军建安王世子融为广州刺史。
癸卯，以镇南将军、江州刺史王景文为尚书左仆射、扬州刺史，尚书仆射袁粲为尚书右仆射。
置东观祭酒。
六月丁酉，以征南大将军、江州刺史桂阳王休范为骠骑大将军、南徐州刺史，征北大将军巴陵王休若为车骑大将军、江州刺史。
冀州刺史刘崇智加青州刺史。
尚书令袁粲、护军将军褚渊共辅朝政。
甲辰，以新除征西将军、开府仪同三司、荆州刺史蔡兴宗为中书监、光禄大夫，安西将军、郢州刺史沈攸之为镇西将军、荆州刺史，南徐州刺史刘秉为平西将军、郢州刺史，新除太常建平王景素为镇军将军、南徐州刺史。
荆州刺史沈攸之、南徐州刺史建平王景素、郢州刺史晋熙王燮、湘州刺史王僧虔、雍州刺史张兴世并举义兵赴京师。
十二月癸亥，立第八皇弟跻为江夏王，第九皇弟赞为武陵王。
贷贫民粮种。
夏五月，以宁朔将军武都王杨文度为北秦州刺史。
始安王伯融、都乡侯伯猷赐死。
六月甲戌，诛司徒左长史沈勃、散骑常侍杜幼文、游击将军孙超之、长水校尉杜叔文，大赦天下。
可特追封苍梧郡王。
葬丹阳秣陵县郊坛西。
七年，封安成王，食邑三千户。
辛丑，尚书右仆射王僧虔为尚书仆射，右卫将军刘韫为中领军，金紫光禄大夫王琨为右光禄大夫。
给司空齐王钱五百万，布五千匹。
以骠骑长史刘澄之为南豫州刺史。
车骑大将军、荆州刺史沈攸之举兵反。
征虏将军吕安国为湘州刺史，都官尚书王宽加平西将军。
置左右长史、司马、从事中郎、掾、属各四人。
中军将军、扬州刺史晋熙王燮为司徒。
金、石、匏、革、丝、竹、土、木，谓之八音。
姑洗箱笛，晋时三尺五寸，宗之减为二尺九寸七分，纵又减五分，为二尺九寸二分。
通数，十三万四千六百三十。
日法，四千五百五十九。
没分，六万七千三百一十五。
月周，二万四千六百三十八。
朔望合数，六万七千三百一十五。
入交限数，七十二万二千七百九十五。
通周，十二万五千六百二十一。
交会差率，五十一万六千五百二十九。
交会差率，六十二万一百三十九。
交会差率，七十二万三千七百四十九。
交会差率，十四万八百五十九。
迟疾差率，七万八千六百六十八。
合月法，四万五千三百七十二。
朔小余，三千六百二十七。
合月法，七万二千三百七十一。
月余，五万八千一百五十三。
度余，五百九十六万二千二百五十六。
合月法，四万五千三百一十五。
度余，十九万四千九百九十。
合月法，二十二万三千九百九十一。
朔小余，二千四百一十九。
朔虚分，二千一百四十。
斗分，五百三十六万三千九百九十五。
到二十年十一月十六日冬至，其前后阴不见影。
元法，三千六百四十八。
余数，一千五百九十五。
历周，五万五千五百一十七半。
微分法，一千八百七十八。
元法，五十九万二千三百六十五。
纪法，三万九千四百九十一。
章月，四千八百三十六。
岁余，九千五百八十九。
没分，三百六十万五千九百五十一。
没法，五万一千七百六十一。
周天，一千四百四十二万四千六百六十四。
小分法，一千七百一十七。
通周，七十二万六千八百一十。
会周，七十一万七千七百七十七。
通法，二万六千三百七十七。
火率：三千八十万四千一百九十六。
土率：千四百九十三万三百五十四。
除王氏为兴平县开国子太夫人。
汉献帝建安十八年五月，以河北十郡封魏武帝为魏公。
丁卯，追尊皇祖宣王为宣皇帝，伯考景王为景皇帝，考文王为文皇帝，宣王妃张氏为宣穆皇后，景王夫人羊氏为景皇后。
栋高八丈四尺，堂基长三十九丈一尺，广十丈一尺。
四月，辅国将军何无忌奉送神主还。
元嘉三年十二月甲寅，西征谢晦，告太庙、太社。
明帝泰始二年正月，孝武昭太后崩。
晋武帝泰始三年十一月，改封宗圣侯孔震为奉圣亭侯。
《礼纬》曰：山车垂句。
《汉仪》曰：出称警，入称跸。
侍中、散骑常侍及中常侍，给五时朝服，武冠。
光禄大夫、卿、尹、太子保、傅、大长秋、太子詹事，银章，青绶。
卫尉，则武冠。
领军、护军、城门五营校尉、东南西北中郎将，银印，青绶。
奋武护军、安夷抚军、护军、军州郡国都尉、奉车、驸马、骑都尉、诸护军将兵助郡都尉、水衡、典虞、牧官、典牧都尉、度支中郎将、校尉、都尉、司监都尉、材官校尉、王国中尉、宜和伊吾都尉、监淮南津都尉，银印，青绶。
给事中、黄门侍郎、散骑侍郎、太子中庶子、庶子，给五时朝服，武冠。
护匈奴中郎将、护羌夷戎蛮越乌丸西域戊己校尉，铜印，青绶。
郡国太守、相、内史，银章，青绶。
尚书左右丞、秘书丞，铜印，黄绶。
侍御史，朝服，法冠。
关内、关中名号侯，金印，紫绶。
四时朝服，进贤一梁冠。
公府司马、诸军城门五营校尉司马、护匈奴中郎将护羌戎夷蛮越乌丸戊己校尉长史、司马，铜印，墨绶。
诸谒者，朝服，高山冠。
节骑郎，朝服，武冠。
殿中中郎将校尉、都尉、黄门中郎将校尉、殿中太医校尉、都尉，银印，青绶。
部曲督护、司马史、部曲将，铜印。
太中中散谏议大夫、议郎、郎中、舍人，朝服，进贤一梁冠。
城门令史，朝服，武冠。
佐史，进贤冠。
太医校尉、都尉、总章协律中郎将校尉、都尉，银印，青绶。
小黄门，给四时朝服，武冠。
黄门诸署史，给四时朝服，武冠。
中黄门黄门诸署从官寺人，给四时科单衣，武冠。
太医司马，铜印。
太医丞，铜印。
宣威将军以下至裨将军，铜印。
平虏武猛中郎将、校尉、都尉，银印。
别部司马、军假司马，银印。
其长郎壮士，武弁冠。
守陵虎贲，给绛科单衣，武冠。
持椎斧武骑虎贲、五骑传诏虎贲、殿中羽林及守陵者太官尚食虎贲、称饭宰人、诸官尚食虎贲，佩武猛都尉以上印者，假青绶。
黄门鼓吹、及钉官仆射、黄门鼓吹史主事、诸官鼓吹、尚书廊下都坐门下守皞、殿中威仪驺、虎贲常直殿黄云龙门者、门下左右部虎贲羽林驺、给传事者诸导驺、门下中书守皞，给绛蠙，武冠。
胡伎不得彩衣。
帐钩不得作五花及竖笋形。
又改《正德舞》曰《前舞》，《大豫舞》曰《后舞》。
送神奏《肆夏》。
初献，奏《凯容》、《宣烈之舞》。
送神，奏《肆夏》。
又有西、伧、羌、胡诸杂舞。
《月令》：均琴、瑟、管、箫。
旧志云：古乐有籁、缶。
聪明睿智，圣敬神武。
咏《雅》《颂》，和律吕。
仁义为名，礼乐为荣。
《独禄篇》：独禄独禄，水深泥浊。
泥浊尚可，水深杀我。
雍雍双雁，游戏田畔。
我欲射雁，念子孤散。
游石关，望诸国，月支臣，匈奴服。
令从百官疾驱驰，千秋万岁乐无极。
美人出，游九河。
囊括天下，运掌中。
贼众如犬羊，王师尚寡。
今日不胜，后何望土山地道，不可当。
《征辽东》、古《艾而张行》。
神雀今来游，为我受命君。
我君弘远略，天人不足并。
荆门限巫山，高峻与云连。
煌煌大吴，延祚永未央。
神龟游沼池，图谶摹文字。
三军且莫喧，听我奏铙歌。
斗二十一，井二十五，南北相觉四十八度。
《洛书甄耀度》、《春秋考异邮》皆云周天一百七万一千里，一度为二千九百三十二里七十一步二尺七寸四分四百八十七分分之三百六十二。
一度凡千四百六里百二十四步六寸四分十万七千五百六十五分分之万九千三十九，减旧度千五百二十五里二百五十六步三尺三寸二十一万五千一百三十分分之十六万七百三十分。
古旧浑象以二分为一度，凡周七尺三寸半分。
张衡更制，以四分为一度，凡周一丈四尺六寸。
魏文帝黄初三年九月甲辰，客星见太微左掖门内。
黄初四年三月癸卯，月犯心大星。
十二月丙子，月又犯心大星。
大将军司马懿救襄阳，斩吴将张霸。
黄初四年十一月，月晕北斗。
七年五月，文帝崩，明帝即位，大赦天下。
七月，车骑将军张郃追诸葛亮，为其所害。
十二月甲辰，月犯镇星。
青龙三年十二月戊辰，月犯钩钤。
魏明帝景初元年二月乙酉，月犯房第二星。
景初二年二月癸丑，月犯心距星，又犯中央大星。
五月己亥，又犯心距星及中央大星。
闰月癸丑，月又犯心、中央大星。
正始元年四月，车骑将军黄权薨。
魏齐王正始元年四月戊午，月犯昴东头第一星。
其年十月庚寅，月又犯昴北头第四星。
正始二年九月癸酉，月犯舆鬼西北星。
西南星主布帛。
五年三月，曹爽征蜀。
嘉平元年，曹爽兄弟诛。
九年正月辛亥，月犯亢南星。
正始九年七月癸丑，镇星犯楗闭。
魏齐王嘉平二年十月丙申，月犯舆鬼。
七月，皇后甄氏崩。
嘉平三年五月甲寅，月犯距星。
嘉平三年七月己巳，月犯舆鬼。
四年十一月丁未，又犯鬼积尸。
五年七月丙午，月又犯鬼西北星。
嘉平五年十一月癸酉，月犯东井距星。
甘露元年八月辛亥，月犯箕。
甘露二年六月己酉，月犯心中央大星。
景元元年，高贵乡公被害。
景元元年，高贵乡公败，杀尚书王经。
太安二年十一月庚辰，岁星入月中。
晋惠帝永兴元年五月，客星守毕。
又曰：强国发兵，诸侯争权。
明年，王弥起青、徐，汲桑乱河北，毒流天下。
其后破军杀将，不可胜数。
四年三月，司马越收缪胤、缪播等；
五年三月，司马越死于宁平城，石勒攻破其众，死者十余万人。
四月，又杀湘州刺史谯王承、镇南将军甘卓。
咸和六年正月丙辰，月入南斗。
又石虎、石斌攻灭生、权。
八月，月犯昴。
九年六月，月又犯昴。
咸康元年三月丙戌，月入昴。
十一月，月犯昴。
二年八月，月又犯昴。
咸康二年正月辛卯，月犯房南第二星。
三年，石虎僭称天王。
乙未，月犯毕距星。
及冬，有沔南、邾城之败，百姓流亡万余家。
六月乙亥，月犯牵牛中央星。
咸康七年三月壬午，月犯房。
建元二年，车骑将军江州刺史庾冰薨。
八月辛丑，月犯舆鬼。
晋穆帝永和元年正月丁丑，月入毕。
六月辛丑，入太微，犯屏西南。
七、八月，月皆犯毕。
己未，月犯舆鬼。
九月庚戌，月又犯毕。
永和二年二月壬子，月犯房上星。
四月丙戌，月又犯房上星。
五月壬申，月犯南斗第四星，因入魁。
甲寅，月犯房。
丁巳，月入南斗犯第二星。
十月甲戌，月犯亢。
永和六年二月辛酉，月犯心大星。
丁丑，月犯房。
七月壬寅，月始出西方，犯左角。
丁未，月犯箕。
六月乙亥，月犯箕。
丙子，月犯斗。
癸丑，月入南斗犯第二星。
四月癸酉，月犯房。
九年二月乙巳，入南斗，犯第三星。
三月戊辰，月犯房。
永和十年正月乙卯，月食昴。
二月甲申，月犯心大星。
十年四月，桓温伐苻健，破其尧柳众军。
十二月，慕容恪攻齐。
壬子，月犯毕。
二年二月辛卯，填星犯轩辕大星。
甲午，月犯东井。
六月辛酉，月犯房。
戊子，月犯牵牛中央大星。
甲子，月犯毕大星。
二年五月，关中氐帅杀苻生立坚。
八月，安西将军、豫州刺史谢奕薨。
慕容恪杀其尚书令阳鹜等。
升平五年六月癸酉，月奄氐东北星。
六月，镇西将军、益州刺史周抚薨。
太和四年十月壬申，有大流星西下，声如雷。
宁康二年闰月己未，月奄牵牛南星。
三年五月，北中郎将王坦之薨。
太元元年，苻坚破凉州。
十月，尚书令王彪之卒。
十三年闰月戊辰，天狗东北下有声。
太元十六年十一月癸巳，月奄心前星。
三年冬，荆州刺史殷仲堪为桓玄所杀。
丁丑，月犯东上相。
二月己丑，有星孛于奎，长三丈，上至阁道紫宫西蕃，入斗魁，至三台、太微、帝座、端门。
十月，妖贼大破高雅之于余姚，死者十七八。
六月甲辰，奄斗第四星。
三月，桓振又袭江陵，荆州刺史司马休之败走。
八月丁巳，月犯斗第一星。
三年十二月，司徒扬州刺史王谧薨。
义熙二年二月己丑，月犯心后星。
四月癸丑，月犯太微西将。
己未，月犯房南第二星。
五月癸未，月犯左角。
三年正月，鲜卑寇北徐州，至下邳。
五年，高祖讨鲜卑。
己卯，又犯左执法。
九月壬寅，月犯昴，占同二月。
闰月丁酉，月犯昴，占同二月。
义熙六年三月丁卯，月奄房南第二星。
六月己丑，月犯房南第二星。
七月己亥，月犯舆鬼。
甲申，月犯心前星。
九年三月，诛诸葛长民。
九年七月，硃龄石灭蜀。
卢循、木末，南北交侵。
建安二十二年，四星又聚。
二月己酉，月犯房北星。
十一年三月丁巳，月入毕。
五月甲申，彗星出天市，扫帝座，在房、心。
甲辰，犯右执法。
戊寅，犯舆鬼。
乙未，月入舆鬼而晕。
丁卯，月犯太微。
丁巳，月入太微。
其年四月二十七日丙戌，从端门出。
十二年七月，高祖伐羌。
十四年，高祖还彭城，受宋公。
十一月，左仆射前将军刘穆之卒。
二年六月，晋帝逊位，高祖入宫。
乙巳，犯房。
永初三年正月丁卯，月犯南斗，占同元年。
永初三年三月壬戌，月犯南斗，占同正月。
六月辛巳，月犯房。
永初三年十一月癸亥，月犯亢、氐。
十二月，月犯房钩钤。
乙酉，犯心明堂星。
元嘉十二年五月壬戌，月犯右执法。
十月丙午，月犯右执法。
十一月辛亥，岁星犯积尸。
七月辛卯，岁星入轩辕。
元嘉二十四年正月，月犯心大星。
五月，月入太微。
十二月，月犯心中央大星。
三月庚子，月入舆鬼，犯积尸。
八月癸卯，天子以皇后六宫衣服金钗杂物赐北征将士。
十月壬午，月犯毕。
元徽四年三月乙巳，月犯房北头第一星，进犯键闭星。
其月乙丑，月犯南斗第四星。
蛇身人首，有圣德。
卯金刀，在轸北。
国师公刘子骏名秀。
建安十八年，武帝为公，又进爵为王。
《易运期》又曰：鬼在山，禾女运，王天下。
中平元年，黄巾贼起，云：苍天已死，黄天当立。
《孝经钩命决》曰：帝三建，九会备。
三十八年，扬州有天子。
孔子《河雒谶》曰：二口建戈不能方，两金相刻发神锋，空穴无主奇入中，女子独立又为双。
女子独立又为双，奴字。
《金雌诗》云：大火有心水抱之，悠悠百年是其时。
刘向谶曰：上五尽寄致太平，草付合成集群英。
汉武帝太始二年三月，获白麟。
元康四年，南郡获威凤。
改村为津里。
魏文帝初，神龟出于灵池。
汉武帝元狩二年三月，南越献驯象。
汉宣帝元康四年，南郡获白虎。
汉宣帝元康元年三月，甘露降未央宫。汉宣帝神雀二年二月，甘露降京师。
汉宣帝五凤二年正月，甘露降京师。
汉成帝元延四年三月，甘露降京师。
汉光武建武中元元年五月，郡国上甘露降。
汉桓帝延熹三年四月，甘露降上郡。
汉桓帝永康元年八月，甘露降巴郡。
魏元帝咸熙二年四月，南深泽县言甘露降。
吴孙权嘉禾五年三月，武昌言甘露降于礼宾殿。
晋武帝泰始十年四月乙亥，甘露降西河离石。
晋武帝咸宁元年四月丙戌，甘露降张掖。
咸宁元年九月，甘露降太原晋阳。
晋武帝太康五年三月乙卯，甘露降东宫。
太康七年四月，甘露降京兆杜陵。
晋愍帝建武元年六月丁丑，甘露降寿春。
晋成帝咸康元年四月癸卯，甘露降西堂桃树。
五月，甘露降义兴阳羡县柞树，东西十四步，南北十五步。
太元十五年闰月，甘露降永平陵。
太元十六年十一月庚午，甘露降句阳县。
太元十七年二月，甘露降南海番禺县杨树。
元兴三年三月己卯，甘露降丹徒。
元兴三年四月己酉，甘露降兰台。
宋武帝永初元年九月庚辰，甘露降丹徒岘山。
元嘉四年五月辛巳，甘露降齐郡西安临朐城。
元嘉八年五月，甘露降南海番禺。
元嘉十三年二月，甘露降吴兴武康董道益家园树。
元嘉十三年三月甲午，甘露降初宁陵。
元嘉二十五年十一月乙未，甘露降丹阳秣陵岩山。
元嘉二十八年二月，甘露降合欢殿后香花诸草。
孝武帝孝建元年三月丙辰，甘露降华林园。
孝建二年三月己酉，甘露降丹阳秣陵中里路与之墓树。
孝建二年三月辛亥，甘露降长宁陵松树。
顺帝升明二年十二月，甘露降建康禁中里。
汉桓帝永康元年八月，嘉禾生魏郡。
太康五年七月，嘉禾生豫章南昌。
太康八年闰三月，嘉禾生东夷校尉园。
太康八年九月，嘉禾生东莱掖。
晋愍帝建兴元年八月癸亥，嘉禾生襄平县，一茎七穗。
孝建三年七月庚午，嘉禾生吴兴武康。
晋武帝太康十年六月，嘉麦生扶风郡，一茎四穗。
元嘉十年七月己丑，华林天渊池芙蓉异花同蒂。
晋成帝咸和六年，镇西将军庾亮献嘉橘，一蒂十二实。
晋安帝隆安三年，武陵临沅献安石榴，一蒂六实。
晋穆帝升平三年十二月庚申，北中郎将郗昙献白兔。
晋海西公太和九年四月，阳谷献白兔。
晋安帝义熙二年四月，无锡献白兔。
义熙二年四月，寿阳献白兔。
宋文帝元嘉六年九月，长广昌阳淳于邈获白兔，青州刺史萧思话以献。
元嘉八年五月辛丑，白雀集左卫府。
后废帝元徽四年十一月乙巳，吴兴乌程余山道人慧获苍玉璧，太守萧惠开以献。
汉安帝延光三年七月，左冯翊衙有木连理。
延光三年七月，颍川定陵有木连理。
吴孙权黄武四年六月，皖口言有木连理。
太康四年十二月，木连理生扶风。
太康九年九月，木连理生陈留浚仪。
晋穆帝永和五年二月癸丑，临海太守蓝田侯述言郡界木连理。
大明元年二月壬寅，华林园双橘树连理。
大明元年九月乙丑，华林园梨树连理。
汉桓帝建和元年四月，芝草生中黄藏府。
汉光武建武十三年九月，南越献白雉。
明帝泰始四年二月丙申，豫章望蔡获古铜钟，高一尺七寸，围二尺八寸，太守张辩以献。
宣帝元康三年春，五色雀以万数，飞过属县。
汉昭帝始元元年二月，黄鹄下建章宫太液池中。
宋文帝元嘉二十二年，湘州刺史南平王铄献赤鹦鹉。
孝武帝大明三年正月丙申，媻皇国献赤白鹦鹉各一。
宋文帝元嘉二十四年十月甲午，扬州刺史始兴王浚献白鹦鹉。
孝武帝大明五年正月丙子，交州刺史垣闳献白孔雀。
《离骚》云：秋菊之落英。
建衡三年，皓又大举出华里。
太康三年四月，旱。
太康五年六月，旱。
太康六年三月，青、凉、幽、冀郡国旱。
太康十年二月，旱。
晋武帝太熙元年二月，旱。
晋成帝咸和元年秋，旱。
咸和二年夏，旱。
咸和五年五月，旱。
咸和八年七月，旱。
晋成帝咸康元年六月，旱。
咸康二年三月，旱。
咸康三年六月，旱。
晋康帝建元年五月，旱。
晋穆帝永和元年五月，旱。
永和六年闰月，旱。
晋哀帝隆和元年夏，旱。
晋孝武帝宁康元年二月，旱。
宁康三年冬，旱。
晋安帝隆安四年五月，旱。
宋文帝元嘉二年夏，旱。
后废帝元徽元年八月，京都旱。
晋惠帝元康中，京、洛童谣曰：南风起，吹白沙，遥望鲁国何嵯峨，千岁髑髅生齿牙。
大马死，小马饿，高山崩，石自破。
太和末，童谣云：犁牛耕御路，白门种小麦。
天公诛谪汝，教汝捻咙喉。
今年杀郎君，明年斩诸桓。
晋安帝义熙初，童谣曰：官家养芦化成荻，芦生不止自成积。
咸康三年六月，地生毛。
晋安帝元兴三年五月，江陵地生毛。
晋安帝义熙三年三月，地生白毛。
魏明帝太和五年五月，清商殿灾。
魏明帝青龙元年六月，洛阳宫鞠室灾。
吴孙亮太平元年二月朔，建业火。
吴孙休永安五年二月，白虎门北楼灾。
吴孙皓建衡二年三月，大火，烧万余家，死者七百人。
晋惠帝元康五年闰月庚寅，武库火。
元康八年十一月，高原陵火。
晋惠帝永康元年，帝纳皇后羊氏。
晋元帝永昌二年正月癸巳，京都大火。
三月，饶安、东光、安陵三县火，烧七千余家，死者万五千人。
晋孝武帝太元十年正月，立国子学。
元兴三年，卢循攻略广州，刺史吴隐之闭城固守。
晋安帝义熙四年七月丁酉，尚书殿中吏部曹火。
宋文帝元嘉五年正月戊子，京邑大火。
后废帝元徽三年正月己巳，京邑大火。
晋穆帝永和九年十二月，桃李华。
宋顺帝升明元年十月，于潜桃、李、柰结实。
晋惠帝永康元年四月丁巳，立皇孙臧为皇太孙。
晋武帝泰始四年八月，翟雉飞上阊阖门。
晋安帝义熙三年，龙骧将军硃猗戍寿阳。
宋孝武帝大明七年，永平郡献三角羊。
晋武帝太康二年六月，泰山、江夏大水。
元康五年五月，颍川、淮南大水；
荆、扬、徐、兗、豫五州又大水。
元康六年五月，荆、扬二州大水。
元康八年五月，金墉城井水溢。
晋惠帝永宁元年七月，南阳、东海大水。
晋惠帝太安元年七月，兗、豫、徐、冀四州水。
晋孝怀帝永嘉四年四月，江东大水。
晋明帝太宁元年五月，丹阳、宣城、吴兴、寿阳大水。
咸和四年七月，丹阳、宣城、吴兴、会稽大水。
晋成帝咸康元年八月，长沙、武陵大水。
晋简文帝咸安元年十二月壬午，涛水入石头。
晋孝武帝太元三年六月，大水。
太元二十年，荆州、彭城大水。
孝武帝大明元年五月，吴兴、义兴大水。
大明四年，南徐、南兗州大水。
后废帝元徽元年六月，寿阳大水。
晋武帝泰始六年冬，大雪。
泰始七年十二月，大雪。
晋武帝太康元年三月，河东、高平霜雹，伤桑、麦；
四月，河南、河内、河东、魏郡、弘农雨雹，伤麦、豆；
五月，东平、平阳、上党、雁门、济南雨雹，伤禾、麦、三豆。
庚寅，河东、乐安、东平、济阴、弘农、濮阳、齐国、顿丘、魏郡、河内、汲郡、上党雨雹，伤禾稼。
太康三年十二月，大雪。
太康六年二月，东海霜伤桑、麦。
太康六年三月戊辰，齐郡临菑、长广不其等四县，乐安梁邹等八县，琅邪临沂等八县，河间易城等六县，高阳北新城等四县，陨霜伤桑、麦。
太康六年六月，荥阳、汲郡、雁门雨雹。
十二月，大雪。
晋惠帝元康二年八月，沛及汤阴雨雹。
元康五年十二月，丹阳建业大雪。
晋惠帝永宁元年七月，襄城雨雹。
永嘉七年十月庚午，大雪。
庚午，大雪。
晋元帝永昌二年十二月，幽、冀、并三州大雪。
晋明帝太宁元年十二月，幽、冀、并州大雪。
晋康帝建元元年八月，大雪。
永和十年五月，凉州雪。
晋穆帝升平二年正月，大雪。
太元二十年五月癸卯，上虞雨雹。
元兴三年正月甲申，霰雪，又雷。
晋安帝义熙元年四月壬申，雨雹。
义熙六年正月丙寅，雪，又雷。
晋穆帝升平元年十一月庚戌，雷；
义熙九年十一月甲戌，雷；
宋文帝元嘉四年十一月癸丑，雷。
元嘉七年十月丙子，雷。
元嘉八年十二月庚辰，雷。
前废帝景和元年九月甲午，雷震。
明帝泰始二年九月辛巳，雷震。
泰始四年十月辛卯，雷震。
泰始五年十一月乙巳，雷震。
泰始六年十一月庚午，雷。
后废帝元徽三年九月戊戌，雷。
元徽三年九月戊午，雷震。
太兴元年七月，东海、彭城、下邳、临淮四郡蝗虫害禾、豆。
太兴二年五月，淮陵、临淮、淮南、安丰、庐江诸郡蝗食秋麦。
宋文帝元嘉二十六年三月，幸京口。
晋安帝元兴二年十月，钱塘临平湖水赤。
晋康帝建元元年七月庚申，晋陵、吴郡灾风。
晋穆帝升平元年八月丁未，策立皇后何氏。
后废帝元徽二年七月甲子，京邑大风。
元徽四年十一月辛卯，京邑大风。
太康九年九月，虫伤稼。
晋惠帝永宁元年七月，梁、益、凉三州螟。
晋武帝太康九年，幽州塞北有死牛头语。
孝武帝大明三年，广州刺史费淹献三角水牛。
魏明帝景初元年六月戊申，京都地震。
又公孙渊自立为燕王，改年，置百官。
正始三年七月甲申，南安郡地震；
正始六年二月丁卯，南安郡地震。
晋武帝泰始五年四月辛酉，地震。
泰始七年六月丙申，地震。
晋武帝咸宁二年八月庚辰，河南、河东、平阳地震。
晋武帝太康二年二月庚申，淮南、丹阳地震。
太康六年七月己丑，地震。
太康八年五月壬子，建安地震；
太康十年十二月己亥，丹阳地震。
晋武帝太始元年，地震。
晋惠帝元康元年十二月辛酉，京都地震。
上谷、上庸、辽东地震。
父子分离，夷、羌叛去。
元康五年五月丁丑，地震；
元康六年正月丁丑，地震。
元康八年正月丙辰，地震。
太安二年十二月丙辰，地震。
永嘉四年四月，兗州地震。
晋愍帝建兴二年四月甲辰，地震。
咸和九年三月丁酉，会稽地震。
晋穆帝永和元年六月癸亥，地震。
永和三年正月丙辰，地震。
永和四年十月己未，地震。
永和五年正月庚寅，地震。
隆和元年四月丁丑，凉州地震，浩亹山崩。
晋孝武帝太元二年闰月壬午，地震；
五月丁丑，地震。
太元十一年六月己卯，地震。
太元十七年六月癸卯，地震；
元嘉十二年四月丙辰，京邑地震。
孝武帝大明二年四月辛丑，地震。
晋武帝太始三年三月戊子，太行山崩。
晋武帝太康五年丙午，宣帝庙地陷。
太康六年三月，南安新兴县山崩，涌水出。
太康八年七月，大雨。
晋孝怀帝永嘉元年三月，洛阳东北步广里地陷。
永嘉四年四月，湘东酃黑石山崩。
晋成帝咸和四年十月，柴桑庐山西北崖崩。
吴孙亮建兴二年四月，诸葛恪围新城。
晋成帝咸康元年七月，白虹贯日。
户一十四万三千二百九十六，口一百四十五万五千六百八十五。
元帝太兴元年，改为尹。
建康令，本秣陵县。
秣陵令，其地本名金陵，秦始皇改。
江宁令，晋武帝太康元年，分秣陵立临江县。
义兴又有平陵县，董览《吴地志》云：晋分永世。
吴孙权黄龙四年，由拳县生嘉禾，改曰禾兴。
海虞令，晋武帝太康四年，分吴县之虞乡立。
新城令，浙江西南名为桐溪，吴立为新城县，后并桐庐。
后废帝元徽四年，更名东安。
泾令，汉旧县。
歙令，汉旧县。
黟令，汉旧县。
《永初二年郡国志》又有南沛、南下邳、广平、广陵、盱眙、钟离、海陵、山阳八郡。
孙权嘉禾三年，改曰武进。
临沂令，汉旧名。
江乘令，汉旧县。
晋陵太守，吴时分吴郡无锡以西为毗陵典农校尉。
无锡令，汉旧县。
吴时名沙中。
承令，文帝元嘉十二年，以合乡县并承。
姑幕令，汉旧名。
射阳令，前汉属临淮，后汉属广陵，三国时废，晋武帝太康元年复立。
淮浦令，前汉属临淮，后汉属下邳，《晋太康地志》属广陵。
淮阴令，前汉属临淮，后汉属下邳，《晋太康地志》属广陵。
东阳令，前汉属临淮，后汉属广陵，《晋太康地志》属临淮。
司吾令，前汉属东海，后汉属下邳，《晋太康地志》属临淮。
阳乐令，汉旧名，本属辽西。
武原令，汉旧名。
傅阳令，汉旧名。
开阳令，前汉属东海，章帝建初五年属琅邪。
杼秋令，汉旧名。
南高平太守，《永初郡国》又有钜野、昌邑二县。
单父令，前汉属山阳。
城阳令，汉旧名。
廪丘令，前汉及《晋太康地志》有廪丘县，后汉无。
《永初郡国》无西安县。
户二万三千四百八十五，口十七万五千九百六十七。
下邳太守，前汉本临淮郡，武帝立，明帝改为下邳。
户三千九十九，口一万六千八十八。
东莞令，汉旧县。
馆陶令，汉旧名。
睢陵令，前汉属临淮，后汉属下邳。
北济阴太守，孝武孝建元年升立。
虞县令，汉旧名，属梁郡。
新昌太守，后废帝元徽元年立。
南东平郡领范、蛇丘、历城凡三县。
高密郡领淳于、黔陬、营陵、夷安凡四县。
平原领茌平、临菑、营城、平原四县。
北沛领符离、萧、相、沛四县。
广陵令，汉旧县。
三国时废，晋武帝太康六年复立。
怀德令，孝武大明五年立。
新平太守，明帝泰始七年立。
柏人令，汉旧名，属赵国。
奉高令，汉旧县。
钜平令，汉旧县。
武阳令，汉旧县。
梁父令，汉旧县。
方与令，汉旧县。
钜野令，汉旧县。
亢父令，汉旧县。
阳平令，孝武大明元年立。
卞令，明帝泰始二年立。
乐平令，魏立，属阳平。
追赠穆之散骑常侍、卫将军、开府仪同三司。
景平二年，领护军将军。
又曰：藉之用茅，何咎之有。
江夏王义恭镇江陵，以邵为抚军长史，持节、南蛮校尉。
高祖镇京口，以怀玉为镇军参军、下邳太守。
毅西镇江陵，以为卫军司马、辅国将军、南郡太守。
又补衡阳王义季征北长流参军，迁宣威将军、钟离太守。
石济在滑台西南百二十里。
前废帝永光元年，追赠冠军将军、豫州刺史。
又谯王司马恬镇北参军。
时司马休之为会稽内史、后将军，仍以琳之为长史。
迁司徒主簿，尚书度支殿中郎，通直郎，高祖太尉参军，司徒属，中书、黄门郎。
转吏部尚书。
祖茂，散骑常侍、特进、左光禄大夫。
转道怜骠骑中兵参军，从事中郎。
永初三年，转道怜太尉司马。
高祖预，晋征南将军。
转桓伟安西长史、南平太守。
嵇公理既迫，霍生命亦殒。
邂逅竟几何，修短非所愍。
虽无嵇生琴，庶同夏侯色。
枣膏昏钝，比羊玄保；
甲煎浅俗，比徐湛之；
甘松、苏合，比慧琳道人；
转尚书仆射，领护军将军。
咏阮籍曰：物故可不论，途穷能无恸。
咏阮咸曰：屡荐不入官，一麾乃出守。
咏刘伶曰：韬精日沉饮，谁知非荒宴。
臧质，字含文，东莞莒人。
封始兴郡公，食邑三千户。
顾觊之，字伟仁，吴郡吴人也。
大明三年，转长水校尉。
父胤之，世祖征虏长史，吏部郎，彭城王义康大将军长史、豫章太守，光禄勋。
庐陵内史王僧胤为秘书丞。
桂阳太守刘卷为尚书殿中郎。
褚灵嗣、潘欣之、沈光祖，中书通事舍人。
后补始兴王浚后军行参军，著作佐郎，庐陵王绍南中郎主簿，世祖征虏、抚军主簿，庐江太守，尚书都官郎，江夏王义恭骠骑记室参军，汝阴王文学，太子洗马。
景和元年，代义阳王昶督徐州豫州之梁郡诸军事、平北将军、徐州刺史。
大明三年，出为齐、北海二郡太守。
泰始二年，进号辅国将军，又进号征虏将军。
太宗泰始元年，转司徒左长史，冠军将军，南东海太守。
后废帝即位，加兵五百人。
《诗》云：高山仰止，景行行止。
泰始二年，兼中书通事舍人。
逆虏乱疆埸，边将婴寇仇。
覆沈不可拾，离机难复收。
势谢归涂单，于焉见幽囚。
华裔混殊风，率土浃王猷。惆怅惧迁逝，北顾涕交流。
自昔沦中畿，倏焉盈百祀。
无令齐晋朝，取愧邹鲁士。
使持节征南大将军勃海王直勤天赐、侍中尚书令安东大将军始平王直勤渴言侯、散骑常侍殿中尚书令安西将军西阳王直勤盖户千，领幽、冀之众七万，滨海而南，直指东阳。
可督塞表诸军事、征西将军、沙州刺史、陇西公。
十五年，除慕延使持节、散骑常侍、都督西秦河沙三州诸军事、征西大将军、领护羌校尉、西秦河二州刺史、陇西王。
二十一年，加散骑常侍，进号中军将军。
穆夫时在会稽，恩以为前部参军、振武将军、余姚令。
时年三十五。
大军既还，桂阳公义真留镇长安，以田子为安西中兵参军、龙骧将军、始平太守。
高祖武皇帝讳裕，字德舆，小名寄奴，彭城县绥舆里人，汉高帝弟楚元王交之后也。
交生红懿侯富，富生宗正辟强，辟强生阳城缪侯德，德生阳城节侯安民，安民生阳城釐侯庆忌，庆忌生阳城肃侯岑，岑生宗正平，平生东武城令某，某生东莱太守景，景生明经洽，洽生博士弘，弘生琅邪都尉悝，悝生魏定襄太守某，某生邪城令亮，亮生晋北平太守膺，膺生相国掾熙，熙生开封令旭孙，旭孙生混，始过江，居晋陵郡丹徒县之京口里，官至武原令。
混生东安太守靖，靖生郡功曹翘，是为皇考。
高祖以晋哀帝兴宁元年岁次癸亥三月壬寅夜生。
及长，身长七尺六寸，风骨奇特。
家贫，有大志，不治廉隅。
事继母以孝谨称。
初为冠军孙无终司马。
安帝隆安三年十一月，妖贼孙恩作乱于会稽，晋朝卫将军谢琰、前将军刘牢之东讨。牢之请高祖参府军事。
十二月，牢之至吴，而贼缘道屯结，牢之命高祖与数十人，觇贼远近。
所将人多死，而战意方厉，手奋长刀，所杀伤甚众。
牢之子敬宣疑高祖淹久，恐为贼所困，乃轻骑寻之。
既而众骑并至，贼乃奔退，斩获千余人，推锋而进，平山阴，恩遁还入海。
四年五月，恩复入会稽，杀卫将军谢琰。
十一月，刘牢之复率众东征，恩退走。
牢之屯上虞，使高祖戍句章城。
高祖常被坚执锐，为士卒先，每战辄摧锋陷阵，贼乃退还浃口。
于时东伐诸帅，御军无律，士卒暴掠，甚为百姓所苦。
唯高祖法令明整，所至莫不亲赖焉。
三月，恩北出海盐，高祖追而翼之，筑城于海盐故治。
贼日来攻城，城内兵力甚弱，高祖乃选敢死之士数百人，咸脱甲胄，执短兵，并鼓噪而出。贼震惧夺气，因其惧而奔之，并弃甲散走，斩其大帅姚盛。
虽连战克胜，然众寡不敌，高祖独深虑之。
一夜，偃旗匿众，若已遁者。
明晨开门，使羸疾数人登城。
贼遥问刘讳所在，曰：夜已走矣。
贼信之，乃率众大上。
高祖乘其懈怠，奋击，大破之。
恩知城不可下，乃进向沪渎。
高祖复弃城追之。
海盐令鲍陋遣子嗣之以吴兵一千，请为前驱。
高祖曰：贼兵甚精，吴人不习战。若前驱失利，必败我军，可在后为声援。
不从。
是夜，高祖多设伏兵，兼置旗鼓，然一处不过数人。
明日，贼率众万余迎战。
前驱既交，诸伏皆出，举旗鸣鼓。
嗣之追奔，为贼所没。
高祖且战且退，贼盛，所领死伤且尽。
高祖虑不免，至向伏兵处，乃止，令左右脱取死人衣。
贼谓当走反停，疑犹有伏。
高祖因呼更战，气色甚猛，贼众以为然，乃引军去。
高祖徐归，然后散兵稍集。
五月，孙恩破沪渎，杀吴国内史袁山松，死者四千人。
是月，高祖复破贼于娄县。
六月，恩乘胜浮海，奄至丹徒，战士十余万。
刘牢之犹屯山阴，京邑震动。
高祖倍道兼行，与贼俱至。
于时众力既寡，加以步远疲劳，而丹徒守军莫有斗志。
恩率众数万，鼓噪登蒜山，居民皆荷担而立。
高祖率所领奔击，大破之，投巘赴水死者甚众。
恩以彭排自载，仅得还船。
虽被摧破，犹恃其众力，径向京师。
楼船高大，值风不得进，旬日乃至白石。
寻知刘牢之已还，朝廷有备，遂走向郁洲。
八月，以高祖为建武将军、下邳太守，领水军追恩至郁洲，复大破恩，恩南走。
十一月，高祖追恩于沪渎，及海盐，又破之。
三战，并大获，俘馘以万数。
恩自是饥馑疾疫，死者太半，自浃口奔临海。
元兴元年正月，骠骑将军司马元显西伐荆州刺史桓玄，玄亦率荆楚大众，下讨元显。
元显遣镇北将军刘牢之拒之，高祖参其军事，次溧洲。
玄至，高祖请击之，不许，将遣子敬宣诣玄请和。
惧而告高祖曰：便夺我兵，祸其至矣。
今当北就高雅于广陵举事，卿能从我去乎？
答曰：将军以劲卒数万，望风降服。
彼新得志，威震天下。
三军人情，都已去矣，广陵岂可得至邪讳当反复还京口耳。
牢之叛走，自缢死。
高祖曰：镇北去必不免，卿可随我还京口。
桓玄必能守节北面，我当与卿事之。
不然，与卿图之。
今方是玄矫情任算之日，必将用我辈也。
桓玄从兄修以抚军镇丹徒，以高祖为中兵参军，军、郡如故。
孙恩自奔败之后，徒旅渐散，惧生见获，乃于临海投水死。余众推恩妹夫卢循为主。
桓玄欲且缉宁东土，以循为永嘉太守。
循虽受命，而寇暴不已。
五月，玄复遣高祖东征。
时循自临海入东阳。
二年正月，玄复遣高祖破循于东阳。
循奔永嘉，复追破之，斩其大帅张士道，追讨至于晋安，循浮海南走。
桓玄为楚王，将谋篡盗。
玄从兄卫将军谦屏人问高祖曰：楚王勋德隆重，四海归怀。
朝廷之情，咸谓宜有揖让，卿意以为何如？
十二月，桓玄篡帝位，迁天子于寻阳。
桓修入朝，高祖从至京邑。
玄见高祖，谓司徒王谧曰：昨见刘讳，风骨不恆，盖人杰也。
每游集，辄引接殷勤，赠赐甚厚。
高祖愈恶之。
或说玄曰：刘讳龙行虎步，视瞻不凡，恐不为人下，宜蚤为其所。
玄曰：我方欲平荡中原，非刘讳莫可付以大事。
关陇平定，然后当别议之耳。
玄乃下诏曰：刘讳以寡制众，屡摧妖锋，泛海穷追，十殄其八。
诸将力战，多被重创。
自元帅以下至于将士，并宜论赏，以叙勋烈。
先是，高祖东征卢循，何无忌随至山阴，劝于会稽举义。
高祖以为玄未据极位，且会稽遥远，事济为难，俟其篡逆事著，徐于京口图之，不忧不克。
至是桓修还京，高祖托以金创疾动，不堪步从，乃与无忌同船共还，建兴复之计。
于是与弟道规、沛郡刘毅、平昌孟昶、任城魏咏之、高平檀凭之、琅邪诸葛长民、太原王元德、陇西辛扈兴、东莞童厚之，并同义谋。
时桓修弟弘为征虏将军、青州刺史，镇广陵。
道规为弘中兵参军，昶为州主簿。
乃令毅潜往就昶，聚徒于江北，谋起兵杀弘。
长民为豫州刺史刁逵左军府参军，谋据历阳相应。
元德、厚之谋于京邑，聚众攻玄，并克期齐发。
三年二月己丑朔，乙卯，高祖托以游猎，与无忌等收集义徒，凡同谋何无忌、魏咏之、咏之弟欣之、顺之、檀凭之、凭之从子韶、弟祗、隆与叔道济、道济从兄范之、高祖弟道怜、刘毅、毅从弟籓、孟昶、昶族弟怀玉、河内向弥、管义之、陈留周安穆、临淮刘蔚、从弟珪之、东莞臧熹、从弟宝符、从子穆生、童茂宗、陈郡周道民、渔阳田演、谯国范清等二十七人；
愿从者百余人。
丙辰，诘旦，城开，无忌服传诏服，称诏居前。
义众驰入，齐声大呼，吏士惊散，莫敢动，即斩修以徇。
高祖哭甚恸，厚加殡敛。
孟昶劝弘其日出猎。
未明开门，出猎人，昶、道规、毅等率壮士五六十人因开门直入。
弘方啖粥，即斩之，因收众济江。
义军初克京城，修司马刁弘率文武佐吏来赴。
高祖登城谓之曰：郭江州已奉乘舆反正于寻阳，我等并被密诏，诛除逆党，同会今日。
贼玄之首，已当枭于大航矣。
弘等信之，收众而退。
毅既至，高祖命诛弘。
毅兄迈先在京师，事未发数日，高祖遣同谋周安穆报之，使为内应。
迈外虽酬许，内甚震惧。
安穆见其惶骇，虑事必泄，乃驰归。
时玄以迈为竟陵太守，迈不知所为，便下船欲之郡。
是夜，玄与迈书曰：北府人情云何？
迈谓玄已知其谋，晨起白之。
玄惊惧，封迈为重安侯，既而嫌迈不执安穆，使得逃去，乃杀之。
召桓谦、卞范之等谋拒高祖。
谦等曰：亟遣兵击之。
玄曰：不然。
若行遣水军，不足相抗；如有蹉跌，则彼气成而吾事败矣不如屯大众于覆舟山以待之。
彼空行二百里，无所措手，锐气已挫，既至，忽见大军，必惊惧骇愕。
彼求战不得，自然散走。
谦等固请，乃遣顿丘太守吴甫之、右卫将军皇甫敷北拒义军。
何无忌，刘牢之甥，酷似其舅。
共举大事，何谓无成。
隆安以来，难结皇室。忠臣碎于虎口，贞良弊于豺狼。
逆臣桓玄，陵虐人鬼，阻兵荆郢，肆暴都邑。
天未亡难，凶力繁兴，逾年之间，遂倾皇祚。
自玄篡逆，于今历年，亢旱弥时，民无生气。
加以士庶疲于转输，文武困于造筑，父子乖离，室家分散，岂唯《大东》有杼轴之悲，《摽梅》有倾筐之怨而已哉仰观天文，俯察人事，此而能久，孰有可亡凡在有心，谁不扼腕。
讳等所以叩心泣血，不遑启处者也。
是故夕寐宵兴，援奖忠烈，潜构崎岖，险过履虎。
辅国将军刘毅、广武将军何无忌、镇北主簿孟昶、兗州主簿魏咏之、宁远将军刘道规、龙骧将军刘籓、振威将军檀凭之等，忠烈断金，精贯白日，荷戈奋袂，志在毕命。
益州刺史毛璩，万里齐契，扫定荆楚。
江州刺史郭昶之，奉迎主上，宫于寻阳。
镇北参军王元德等，并率部曲，保据石头。
扬武将军诸葛长民，收集义士，已据历阳。
征虏参军庾赜之等，潜相连结，以为内应。
同力协规，所在蜂起，即日斩伪徐州刺史安城王修、青州刺史弘首。
讳辞不获已，遂总军要。
公侯诸君，或世树忠贞，或身荷爵宠，而并俯眉猾竖，自效莫由，顾瞻周道，宁不吊乎今日之举，良其会也。
讳以虚薄，才非古人，接势于已替之机，受任于既颓之运。
丹诚未宣，感慨愤跃，望霄汉以永怀，眄山川以增厉。
授檄之日，神驰贼廷。
以孟昶为长史，总摄后事；
三月戊午朔，遇吴甫之于江乘。
甫之，玄骁将也，其兵甚锐。
高祖躬执长刀，大呼以冲之，众皆披靡，即斩甫之。
进至罗落桥，皇甫敷率数千人逆战。
宁远将军檀凭之与高祖各御一队，凭之战败见杀，其众退散。
高祖进战弥厉，前后奋击，应时摧破，即斩敷首。
初，高祖与何无忌等共建大谋，有善相者相高祖及无忌等并当大贵，其应甚近，惟云凭之无相。
高祖与无忌密相谓曰：吾等既为同舟，理无偏异。
吾徒咸皆富贵，则檀不应独殊。
深不解相者之言。
至是而凭之战死，高祖知其事必捷。
己未旦，义军食毕，弃其余粮，进至覆舟山东，使丐士张旗帜于山上，以为疑兵；
玄又遣武骑将军庾祎之，配以精卒利器，助谦等。
高祖躬先士卒以奔之，将士皆殊死战，无不一当百，呼声动天地。
时东北风急，因命纵火，烟焰张天，鼓噪之音震京邑。谦等诸军，一时土崩。
玄始虽遣军置阵，而走意已决，别使领军将军殷仲文具舟于石头，仍将子侄浮江南走。
庚申，高祖镇石头城，立留台，总百官，焚桓温神主于宣阳门外，造晋新主，立于太庙。
遣诸将帅追玄，尚书王嘏率百官奉迎乘舆。
司徒王谧与众议推高祖领扬州，固辞。乃以谧为录尚书事，领扬州刺史。
于是推高祖为使持节、都督扬徐兗豫青冀幽并八州诸军事、领军将军、徐州刺史。先是，朝廷承晋氏乱政，百司纵弛，桓玄虽欲厘整，而众莫从之。
高祖以身范物，先以威禁内外，百官皆肃然奉职。二三日间，风俗顿改。
且桓玄虽以雄豪见推，而一朝便有极位，晋氏四方牧守及在朝大臣，尽心伏事，臣主之分定矣。
且桓玄虽以雄豪见推，而一朝便有极位，晋氏四方牧守及在朝大臣，尽心伏事，臣主之分定矣。高祖位微于朝，众无一旅，奋臂草莱之中，倡大义以复皇祚。
由是王谧等诸人时众民望，莫不愧而惮焉。
诸葛长民失期不得发，刁逵执送之，未至而玄败。
玄经寻阳，江州刺史郭昶之备乘舆法物资之。
玄收略得二千余人，挟天子走江陵。
尚书左仆射王愉、愉子荆州刺史绥等，江左冠族。
绥少有重名，以高祖起自布衣，甚相凌忽。
绥，桓氏甥，亦有自疑之志。
四月，奉武陵王遵为大将军，承制，大赦天下，唯桓玄一祖后不在赦例。
初，高祖家贫，尝负刁逵社钱三万，经时无以还。
逵执录甚严，王谧造逵见之，密以钱代还，由是得释。
高祖名微位薄，盛流皆不与相知，唯谧交焉。
桓玄将篡，谧手解安帝玺绂，为玄佐命功臣。
及义旗建，众并谓谧宜诛，唯高祖保持之。
刘毅尝因朝会，问谧玺绂所在，谧益惧。
及王愉父子诛，谧从弟谌谓谧曰：王驹无罪，而义旗诛之，此是剪除胜己，以绝民望。
兄既桓氏党附，名位如此，欲求免得乎？
驹，愉小字也。谧惧，奔于曲阿。
高祖笺白大将军，深相保谧，迎还复位。
光禄勋丁承之、左卫将军褚粲、游击将军司马秀役使官人，为御史中丞王祯之所纠察，谢笺言辞怨忿。承之造司宜藏。
高祖与大将军笺，白粲等备位大臣，所怀必尽，执宪不允，自应据理陈诉，而横兴怨忿，归咎有司，宜加裁当，以清风轨。
桓玄兒子韶，聚众向历阳，高祖命辅国将军诸葛长民击走之。
无忌、道规破玄大将郭钤等于桑落洲，众军进据寻阳。
加高祖督江州诸军事。
玄既还荆郢，大聚兵众，召水军造楼船、器械，率众二万，挟天子发江陵，浮江东下，与冠军将军刘殷等相遇于峥嵘洲，众军下击，大破之。
玄弃众，复挟天子还复江陵。
玄党殷仲文奉晋二皇后还京师。
玄至江陵，因西走。
初，征虏将军、益州刺史毛璩，遣从孙祐之与参军费恬送弟丧下，有众二百。
璩弟子修之时为玄屯骑校尉，诱玄以入蜀。
至枚回洲，恬与祐之迎射之。
初，玄败于峥嵘洲，义军以为大事已定，追蹑不速。玄死几一旬，众军犹不至。
玄从子振逃于华容之涌中，招聚逆党数千人，晨袭江陵城，居民竞出赴之。
腾之、康产皆被杀。
桓谦先匿于沮川，亦聚众以应。振为玄举哀，立丧廷。
谦率众官奉玺绶于安帝。
玄党冯该又设伏于杨林，义军奔败，退还寻阳。
兗州刺史辛禺怀贰。
会北青州刺史刘该反，禺求征该，次淮阴，又反。
禺长史羊穆之斩禺，传首京师。
十月，高祖领青州刺史。
甲仗百人入殿。
毅攻鲁城，道规攻偃月垒，皆拔之。
十二月，诸军进平巴陵。
义熙元年正月，毅等至江津，破桓谦、桓振，江陵平。天子反正。
三月，天子至自江陵。
古称大者天地，其次君臣，所以列贯三辰，神人代序，谅理本于造昧，而运周于万叶。
王道或昧，贞贤拯其危。天命所以永固，人心所以攸穆。
虽夏、周中倾，赖靡、申之绩，莽、伦载窃，实二代是维，或乘资藉号，或业隆异世，犹诗书以之休咏，记策用为美谈。
未有因心抚民，而诚发理应，援神器于已沦，若在今之盛者也。
朕以寡昧，遭家不造，越自遘闵，属当屯极。
逆臣桓玄，乘衅纵慝，穷凶恣虐，滔天猾夏。
遂诬罔人神，肆其篡乱。
祖宗之基既湮，七庙之飨胥殄，若坠渊谷，未足斯譬。
皇度有晋，天纵英哲，使持节、都督扬徐兗豫青冀幽并江九州诸军事、镇军将军、徐青二州刺史，忠诚天亮，神武命世，用能贞明协契，义夫响臻。
暨冠军将军毅、辅国将军无忌、振武将军道规，舟旗遄迈，而元凶传首；回戈叠挥，则荆、汉雾廓。
倾基重造，再集于朕躬。
宗庙歆七百之祜，皇基融载新之命。
念功惟德，永言铭怀。
固已道冠开辟，独绝终古，书契以来，未之前闻矣。
虽则功高靡尚，理至难文，而崇庸命德，哲王攸先者，将以弘道制治，深关盛衰。
故伊、望膺殊命之锡，桓、文飨备物之礼，况宏征不世，顾邈百代者，宜极名器之隆，以光大国之盛。
而镇军谦虚自衷，诚旨屡显。朕重逆仲父，乃所以愈彰德美也。
镇军可进位侍中、车骑将军、都督中外诸军事，使持节、徐青二州刺史如故。
显祚大邦，启兹疆宇。
固让。
加录尚书事，又不受，屡请归籓。
天子不许，遣百僚敦劝，又亲幸公第。
高祖惶惧，诣阙陈请，天子不能夺。
是月，旋镇丹徒。
天子重遣大使敦劝，又不受。
乃改授都督荆、司、梁、益、宁、雍、凉七州，并前十六州诸军事，本官如故。
于是受命解青州，加领兗州刺史。
卢循浮海破广州，获刺史吴隐之。
即以循为广州刺史，以其同党徐道覆为始兴相。
十月，高祖上言曰：昔天祸皇室，巨狡纵篡，臣等义惟旧隶，豫蒙国恩，仰契信顺之符，俯厉人臣之愤，虽社稷之灵，抑亦事由众济。
又辅国将军长民、故给事中王元德等十人，各一千八百四十八人，乞正封赏。
其西征众军，须论集续上。
于是尚书奏封唱义谋主镇军将军讳豫章郡公，食邑万户，赐绢三万匹。
其余封赏各有差。
旋于丹徒。
闰月，府将骆冰谋作乱，将被执，单骑走，追斩之。
诛冰父永嘉太守球。
球本东阳郡史，孙恩之乱，起义于长山，故见擢用。
初，桓玄之败，以桓冲忠贞，署其孙胤。
至是冰谋以胤为主，与东阳太守殷仲文潜相连结。
天子遣兼太常葛籍授公策曰：有扈滔天，夷羿乘衅，乱节干纪，实挠皇极。
贼臣桓玄，怙宠肆逆，乃摧倾华、霍，倒拔嵩、岱，五岳既夷，六地易所。
公命世英纵，藏器待时，因心资敬，誓雪国耻。慨愤陵夷，诚发宵寐。
既而岁月屡迁，神器已远，忠孝幽寄，实贯三灵。
尔乃介石胜机，宣契毕举，诉苍天以为正，挥义旅而一驱；
奔锋数百，势烈激电，百万不能抗限，制路日直植城。
遂使冲鲸溃流，暴鳞奔汉，庙胜远加，重氛载涤，二仪廓清，三光反照，事遂永代，功高开辟，理微称谓，义感朕心。
若夫道为身济，犹縻厥爵，况乃诚德俱深，勋冠天人者乎是用建兹邦国，永祚山河，言念载怀，匪云足报。
往钦哉俾屏余一人，长弼皇晋，流风垂祚，晖烈无穷。
十二月，司徒、录尚书、扬州刺史王谧薨。
四年正月，征公入辅，授侍中、车骑将军、开府仪同三司、扬州刺史、录尚书、徐兗二州刺史如故。
九月，以敬宣挫退，逊位，不许。
初，伪燕王鲜卑慕容德僭号于青州，德死，兄子超袭位，前后数为边患。
五年二月，大掠淮北，执阳平太守刘千载、济南太守赵元，驱略千余家。
三月，公抗表北讨，以丹阳尹孟昶监中军留府事。
五月，至下邳，留船舰辎重，步军进琅邪；
所过皆筑城留守。
鲜卑梁父、莒城二戍并奔走。
慕容超闻王师将至，其大将公孙五楼说超：宜断据大岘，刈除粟苗，坚壁清野以待之。
彼侨军无资，求战不得，旬月之间，折棰以笞之耳。
超不从，曰：彼远来疲劳，势不能久；但当引令过岘，我以铁骑践之，不忧不破也。
岂有预芟苗稼，先自蹙弱邪初，公将行，议者以为贼闻大军远出，必不敢战。
若不断大岘，当坚守广固，刈粟清野，以绝三军之资，非唯难以有功，将不能自反。
公曰：我揣之熟矣。
谓我孤军远入，不能持久，不过进据临朐，退守广固。我一得入岘，则人无退心，驱必死之众，向怀贰之虏，何忧不克彼不能清野固守，为诸君保之。
六月，慕容超遣五楼及广宁王贺赖卢先据临朐城。
既闻大军至，留羸老守广固，乃悉出。
临朐有巨蔑水，去城四十里，超告五楼曰：急往据之，晋军得水，则难击也。
五楼驰进。
龙骧将军孟龙符领骑居前，奔往争之，五楼乃退。
众军步进，有车四千两，分车为两翼，方轨徐行，车悉张幔，御者执槊，又以轻骑为游军。
军令严肃，行伍齐整。
未及临朐数里，贼铁骑万余，前后交至。
公命兗州刺史刘籓、弟并州刺史道怜、谘议参军刘敬宣、陶延寿、参军刘怀玉、慎仲道、索邈等，齐力击之。
日向昃，公遣谘议参军檀韶直趋临朐。
韶率建威将军向弥、参军胡籓驰往，既日陷城，斩其牙旗，悉虏超辎重。
超闻临朐已拔，引众走。公亲鼓之，贼乃大破。
超遁还广固。
获超马、伪辇、玉玺、豹尾等，送于京师；
斩其大将段晖等十余人，其余斩获千计。
明日，大军进广固，既屠大城。超退保小城。
于是设长围守之，围高三丈，外穿三重堑。
停江、淮转输，馆谷于齐土。
抚纳降附，华戎欢悦；援才授爵，因而任之。
七月，诏加公北青、冀二州刺史。超大将垣遵、遵弟苗并率众归顺。
公方治攻具，城上人曰：汝不得张纲，何能为也。
纲者，超伪尚书郎，其人有巧思。
会超遣纲称籓于姚兴，乞师请救。
兴伪许之，而实惮公，不敢遣。
纲从长安还，泰山太守申宣执送之。
乃升纲于楼上，以示城内，城内莫不失色。
超求救不获，纲反见虏，转忧惧，乃请称籓，求割大岘为界，献马千匹。
不听，围之转急。
河北居民荷戈负粮至者，日以千数。
录事参军刘穆之，有经略才具，公以为谋主，动止必谘焉。
时姚兴遣使告公云：慕容见与邻好，又以穷告急，今当遣铁骑十万，径据洛阳。
晋军若不退者，便当遣铁骑长驱而进。
公呼兴使答曰：语汝姚兴，我定燕之后，息甲三年，当平关、洛。
今能自送，便可速来穆之闻有羌使，驰入，而公发遣已去。
以兴所言并答，具语穆之。
穆之尤公曰：常日事无大小，必赐与谋之。
公所答兴言，未能威敌，正足怒彼耳。
若燕未可拔，羌救奄至，不审何以待之？
公笑曰：此是兵机，非卿所解，故不语耳。
夫兵贵神速，彼若审能遣救，必畏我知，宁容先遣信命。
此是其见我伐燕，内已怀惧，自张之辞耳。
九月，进公太尉、中书监，固让。
伪徐州刺史段宏先奔索虏，十月，自河北归顺。
张纲治攻具成，设诸奇巧，飞楼木幔之属，莫不毕备。
城上火石弓矢，无所用之。
超逾城走，征虏贼曹乔胥获之，杀其亡命以下，纳口万余，马二千匹。送超京师，斩于建康市。
公之北伐也，徐道覆仍有窥窬之志，劝卢循乘虚而出，循不从。
以此思归死士，掩袭何、刘之徒，如反掌耳。
不乘此机而保一日之安，若平齐之后，小息甲养众，不过一二年间，必玺书征君。
若刘公自率众至豫章，遣锐师过岭，虽复将军神武，恐必不能当也。
今日之机，万不可失。
循从之，乃率众过岭。
是月，寇南康、庐陵、豫章，诸郡守皆委任奔走。
于时平齐问未至，既驰使征公。
公之初克齐也，欲停镇下邳，清荡河、洛，既而被征使至，即日班师。
镇南将军何无忌与徐道覆战于豫章，败绩，无忌被害，内外震骇。
朝廷欲奉乘舆北走就公，寻知贼定未至，人情小安。
公至下邳，以船运辎重，自率精锐步归。
至山阳，闻无忌被害，则虑京邑失守，乃卷甲兼行，与数十人至淮上，问行旅以朝廷消息。
人曰：贼尚未至，刘公若还，便无所忧也。
抚军将军刘毅抗表南征，公与毅书曰：吾往习击妖贼，晓其变态，新获奸利，其锋不可轻。
又遣毅从弟籓往止之。
毅不从，舟师二万，发自姑孰。
循之初下也，使道覆向寻阳，自寇湘中诸郡。
荆州刺史道规遣军至长沙，为循所败。
径至巴陵，将向江陵。
道覆闻毅上，驰使报循曰：毅兵众甚盛，成败事系之于此，宜并力摧之。
若此克捷，天下无复事矣。
根本既定，不忧上面不平也。
循即日发巴陵，与道覆连旗而下。
别有八艚舰九枚，起四层，高十二丈。
五月，刘毅败绩于桑落洲，弃船步走，余众不得去者，皆为贼所擒。
初，循至寻阳，闻公已还，不信也。
既破毅，乃审凯入之问，并相视失色。
循欲退还寻阳，进平江陵，据二州以抗朝廷。
道覆谓宜乘胜径进，固争之。
疑议多日，乃见从。
毅败问至，内外汹扰。
于时北师始还，多创痍疾病。
京师战士，不盈数千。
贼既破江、豫二镇，战士十余万，舟车百里不绝。
孟昶、诸葛长民惧寇渐逼，欲拥天子过江，公不听，昶固请不止。
公曰：今重镇外倾，强寇内逼，人情危骇，莫有固志。
若一旦迁动，便自瓦解土崩，江北亦岂可得至设令得至，不过延日月耳。
今兵士虽少，自足以一战。
若其克济，则臣主同休；
我既决矣，卿勿复言昶恐其不济，乃为表曰：臣讳北讨，众并不同，唯臣赞讳行计，致使强贼乘间，社稷危逼，臣之罪也。
今谨引分以谢天下。
封表毕，乃仰药而死。
于是大开赏募，投身赴义者，一同登京城之科。
发居民治石头城，建牙戒严。
时议者谓宜分兵守诸津要。
公以为：贼众我寡，若分兵屯，则人测虚实。
且一处失利，则沮三军之心。
既而群贼大至，公策之曰：贼若于新亭直进，其锋不可当，宜且回避，胜负之事，未可量也；
若回泊西岸，此成擒耳。
道覆欲自新亭、白石焚舟而上。
循多疑少决，每欲以万全为虑，谓道覆曰：大军未至，孟昶便望风自裁，大势言之，自当计日溃乱。
今决胜负于一朝，既非必定之道，且杀伤士卒，不如按兵待之。
公于时登石头城以望循军，初见引向新亭，公顾左右失色；
道覆犹欲上，循禁之。
自是众军转集，修治越城，筑查浦、药园、廷尉三垒，皆守以实众。
冠军将军刘敬宣屯北郊，辅国将军孟怀玉屯丹阳郡西，建武将军王仲德屯越城，广武将军刘默屯建阳门外。
使宁朔将军索邈领鲜卑具装虎班突骑千余匹，皆被练五色，自淮北至于新亭。
贼并聚观，咸畏惮之；
然犹冀京邑及三吴有应之者。
公命神弩射之，发辄摧陷，循乃止，不复攻栅。
公忧其从白石步上，乃率刘毅、诸葛长民北出拒之，留参军徐赤特戍南岸，命坚守勿动。
公既去，贼焚查浦步上，赤特军战败，死没有百余人。
赤特弃余众，单舸济淮，贼遂率数万屯丹阳郡。
解甲息士，洗浴饮食之，乃出列陈于南塘。以赤特违处分，斩之。
命参军诸葛叔度、硃龄石率劲勇士千余人过淮。
龄石所领多鲜卑，善步槊，并结陈以待之。
贼短兵弗能抗，死伤者数百人，乃退走。
驹，愉小字也。
刘毅之败，豫州主簿袁兴国反叛，据历阳以应贼。
琅邪内史魏顺之遣将谢宝讨斩之。
兴国司马袭宝，顺之不救而退，公怒斩之。
顺之，咏之之弟也。
于是功臣震慑，莫敢不用命。
六月，更授公太尉、中书监，加黄钺。
受黄钺，余固辞。
以司马庾悦为建威将军、江州刺史，自东阳出豫章。
七月庚申，群贼自蔡洲南走，还屯寻阳。
遣辅国将军王仲德、广川太守刘钟、河间太守蒯恩追之。
公还东府，大治水军，皆大舰重楼，高者十余丈。
卢循遣其大将荀林寇江陵，桓谦先于江陵奔羌，又自羌入蜀，伪主谯纵以为荆州刺史。
谦及谯道福率军二万，出寇江陵，适与林会，相去百余里。
荆州刺史道规斩谦于枝江，破林于江津，追至竹町，斩之。
初，循之走也，公知其必寇江陵，登遣淮陵内史索邈领马军步道援荆州；
江州刺史庾悦至五亩峤，贼遣千余人据断峤道，悦前驱鄱阳太守虞丘进攻破之。
公治兵大办。
是月，徐道覆率众三万寇江陵。
荆州刺史道规又大破之，斩首万余级，道覆走还盆口。
初，公之遣索邈也，邈在道为贼所断，道覆败后方达。
自循东下，江陵断绝京邑之问，传者皆云已没。
及邈至，方知循走。
循初自蔡洲南走，留其亲党范崇民五千人，高舰百余，戍南陵。
王仲德等闻大军且至，乃进攻之。
十一月，大破崇民军，焚其舟舰，收其散卒。
循广州守兵，不以海道为防。
是月，建威将军孙季高乘海奄至，而城池峻整，兵犹数千。
季高焚贼舟舰，悉力而上，四面攻之，即日屠其城。循父以轻舟奔始兴。
季高抚其旧民，戮其亲党，勒兵谨守。
初，公之遣季高也，众咸以海道艰远，必至为难；
且分撤见力，二三非要。
敕季高曰：大军十二月之交，必破妖虏。
卿今时当至广州，倾其巢窟，令贼奔走之日，无所归投。
季高受命而行，如期克捷。
循方治兵旅舟舰，设诸攻备。
贼扬声不攻雷池，当乘流径下。
公知其欲战，且虑贼战败，或于京江入海，遣王仲德以水舰二百于吉阳下断之。
十二月，循、道覆率众数万，方舰而下，前后相抗，莫见舳舻之际。
公悉出轻利斗舰，躬提幡鼓，命众军齐力击之；又上步骑于西岸。
右军参军庾乐生乘舰不进，斩而徇之，于是众军并踊腾争先。
公中流蹙之，因风水之势，贼舰悉泊西岸，上军先备火具，乃投火焚之。
烟焰张天，贼众大败，追奔至夜乃归。
循等还寻阳。
初分遣步军，莫不疑怪，及烧贼舰，众乃悦服。召王仲德，请还为前驱，留辅国将军孟怀玉守雷池。
循闻有大军上，欲走向豫章，乃悉力栅断左里。
大军至左里，将战，公所执麾竿折，折幡沈水，众并怪惧。
公欢笑曰：往年覆舟之战，幡竿亦折；今者复然，贼必破矣。
即攻栅而进。
循兵虽殊死战，弗能禁。
诸军乘胜奔之，循单舸走。
所杀及投水死，凡万余人。
遣刘籓、孟怀玉轻军追之。
循收散卒，尚有数千人，径还广州。
道覆还保始兴。
七年正月己未，振旅于京师，改授大将军、扬州牧，给班剑二十人，本官悉如故，固辞。
凡南北征伐战亡者，并列上赙赠。
尸丧未反，遣主帅迎接，致还本土。
二月，卢循至番禺，为孙季高所破，收余众南走。
刘籓、孟怀玉斩徐道覆于始兴。
晋自中兴以来，治纲大弛，权门并兼，强弱相凌，百姓流离，不得保其产业。
桓玄颇欲厘改，竟不能行。
公既作辅，大示轨则，豪强肃然，远近知禁。
至是，会稽余姚虞亮复藏匿亡命千余人，公诛亮，免会稽内史司马休之。
于是改授太尉、中书监，乃受命。
奉送黄钺，解冀州。
交州刺史杜慧度斩卢循，传首京师。
先是，诸州郡所遣秀才、孝廉，多非其人，公表天子，申明旧制，依旧策试。
八年四月，改授豫州刺史，以后将军、豫州刺史刘毅代之。
毅与公俱举大义，兴复晋室，自谓京城、广陵，功业足以相抗。
毅既有雄才大志，厚自矜许，朝士素望者多归之。
与尚书仆射谢混、丹阳尹郗僧施并深相结。
既知毅不能居下，终为异端，密图之。
毅至西，称疾笃，表求从弟兗州刺史籓以为副贰，伪许焉。
九月，籓入朝，公命收籓及谢混，并于狱赐死。
以前镇军将军司马休之为平西将军、荆州刺史，兗州刺史道怜镇丹徒，豫州刺史诸葛长民监太尉留府事，加太尉司马，丹阳尹刘穆之建威将军，配以实力。
六月，至京师。
遣参军王镇恶、龙骧将军蒯恩前袭江陵。
十月，镇恶克江陵，毅及党与皆伏诛。
夫去弊拯民，必存简恕，舍网修纲，虽烦易理。
凋残之余，而不减旧，刻剥征求，不循政道。
遂令百姓疲匮，岁月滋甚，财伤役困，虑不幸生。
宰莅之司，或非良干，未能菲躬俭，苟求盈给，积习生常，渐不知改。
近因戎役，来涉二州，践境亲民，愈见其瘼；思欲振其所急，恤其所苦。
凡租税调役，悉宜以见户为正。
州郡县屯田池塞，诸非军国所资，利人守宰者，今一切除之。
州郡县吏，皆依尚书定制实户置。
台调癸卯梓材，庚子皮毛，可悉停省，别量所出。
巴陵均折度支，依旧兵运。
以荆州十郡为湘州，公乃进督，以西阳太守硃龄石为益州刺史，率众伐蜀。进公太傅、扬州牧，加羽葆鼓吹，班剑二十人。
九年二月乙丑，公至自江陵。
初，诸葛长民贪淫骄横，为士民所患苦。
刘毅既诛，长民谓所亲曰：昔年醢彭越，今年诛韩信，祸其至矣。
将谋作乱。
已密命左右壮士丁旿等自幔后出，于坐拉焉。长民坠床，又于地殴之，死于床侧。
午骁勇有气力，时人为之语曰：勿跋扈，付丁旿。
臣闻先王制治，九土攸序；分境画疆，各安其居；
在昔盛世，人无迁业，故井田之制，三代以隆。
富强兼并，于是为弊。
于是依界土断，唯徐、兗、青三州居晋陵者，不在断例。
诸流寓郡县，多被并省。
以公领镇西将军、豫州刺史。
公固让太傅、州牧及班剑，奉还黄钺。
七月，硃龄石平蜀，斩伪蜀王谯纵，传首京师。
九月，封公次子义真为桂阳县公，以赏平齐及定卢循也。
天子重申前命，授公太傅、扬州牧，加羽葆、鼓吹、班剑二十人。
将吏百余敦劝，乃受羽葆、鼓吹、班剑，余固辞。
十年，息民简役。筑东府，起府舍。
平西将军、荆州刺史司马休之，宗室之重，又得江汉人心，公疑其有异志。
而休之兄子谯王文思在京师，招集轻侠，公执文思送还休之，令自为其所。
休之表废文思，并与公书陈谢。
十一年正月，公收休之子文宝、兄子文祖，并于狱赐死。
率众军西讨，复加黄钺，领荆州刺史。
十世未改，鼎祚再隆。
太尉臣讳威武明断，首建义旗，除荡元凶，皇居反正。
布衣匹夫，匡复社稷，南剿卢循，北定广固，千载以来，功无与等。
由是四海归美，朝野推崇。
陛下四时膳御，触事县空，宫省供奉，十不一在。
皇后寝疾之际，汤药不周；手与家书，多所求告。
皆是朝士共所闻见，莫不伤怀愤叹，口不敢言。
前扬州刺史元显第五息法兴，桓玄之衅，逃远于外，王路既开，始得归本。
太傅之胤，绝而复兴，凡在有怀，谁不感庆。
故卫将军刘毅、右将军刘籓、前将军诸葛长民、尚书仆射谢混、南蛮校尉郗僧施，或盛勋德胤，令望在身，皆社稷辅弼，协赞所寄，无罪无辜，一旦夷灭。
猜忍之性，终古所希。
自以才弱位隆，不宜久荷分陕，屡求解任，必不见听。
臣兄子谯王文思，虽年少常人，粗免咎悔，性好交游，未知防远，群丑交构，为其风声。
讳遂翦戮人士，远送文思。
臣顺其此旨，表送章节，请废文思，改袭大宗，遣息文宝送女东归。
自谓推诚奉顺，理不过此。
岂意讳包藏祸心，遂见讨伐，加恶文思，构生罪衅。
九月，解扬州。
寻臣府司马张茂度狼狈东归，南平太守檀范之复以此月三日委郡叛逆，寻有审问，东军已上。
故天之历数，实有攸在。
今荆、雍义徒，不召而集，子来之众，其会如林，岂臣无德所能绥致？
由臣轻弱，致讳凌横，上惭俯愧，无以厝颜。
休之府录事参军韩延之，故吏也，有干用才能。
公未至江陵，密使与之书曰：文思事源，远近所知，去秋遣康之送还司马军者，推至公之极也。
而了不逊愧，又无表疏，文思经正不反，此是天地之不容。
吾受命西讨，止其父子而已。
往年郗僧施、谢邵、任集之等，交构积岁，专为刘毅谋主，所以至此。
卿等诸人，一时逼迫，本无纤衅。
吾处怀期物，自有由来。
今辱来疏，始知以谯王前事，良增叹息。
司马平西体国忠贞，款爱待物，当于古人中求耳。
以君公有匡复之勋，家国蒙赖，推德委诚，每事询仰。
道未及反，已奏表废之，所不尽者命耳。
推寄相与之怀，正当如此？
自义旗秉权以来，四方方伯，谁敢不先相谘畴，而径表天子邪？
刘讳足下，海内之人，谁不见足下此心，而复欲欺诳国士天地所不容，在彼不在此矣。
今伐人之君，啖人以利，真可谓处怀期物，自有由来者矣。刘籓死于闾阖之内；
贵府将佐及朝廷贤德，寄性命以过日，心企太平久矣。吾诚鄙劣，尝闻道于君子。
以平西之至德，宁可无授命之臣乎未能自投虎口，比迹郗、任之徒明矣。
假令天长丧乱，九流浑浊，当与臧洪游于地下，不复多言。
三月，军次江陵。
初，雍州刺史鲁宗之常虑不为公所容，与休之相结，至是率其子竟陵太守轨会于江陵。
江夏太守刘虔之邀之，军败见杀。
公命彭城内史徐逵之、参军王允之出江夏口，复为轨所败，并没。
时公军泊马头，即日率众军济江，躬督诸将登岸，莫不奋踊争先。
休之众溃，与轨等奔襄阳。
江陵平，加领南蛮校尉。
将拜，值四废日，佐史郑鲜之、褚叔度、王弘、傅亮白迁日，不许。下书曰：此州积弊，事故相仍，民疲田芜，杼轴空匮。
荆、雍二州，西局、蛮府吏及军人年十二以还，六十以上，及扶养孤幼，单丁大艰，悉仰遣之。
四月，公复率众进讨，至襄阳，休之奔羌。
天子又申前命，公固辞。
封公第三子义隆为北彭城县公。
八月甲子，公至自江陵，奉还黄钺，固辞太傅、州牧、前部羽葆、鼓吹，其余受命。
朝议以公道尊勋重，不宜复施敬护军，既加殊礼，奏事不复称名，以世子为兗州刺史。
十二年正月，诏公依旧辟士，加领平北将军、兗州刺史。
公以平北文武寡少，不宜别置，于是罢平北府，以并大府，以世子为豫州刺史。
三月，加公中外大都督。
初，公平齐，仍有定关、洛之意，值卢循侵逼，故其事不谐。
会羌主姚兴死，子泓立，兄弟相杀，关中扰乱，公乃戒严北讨。
加领征西将军、司豫二州刺史。
下书曰：吾倡大义，首自本州，克复皇祚，遂建勋烈。外夷勍敌，内清奸宄，皆邦人州党竭诚尽力之效也。
文武劳满未蒙荣转者，便随班序报。
公受中外都督及司州，并辞大司马琅邪王礼敬，朝议从之。
公欲以义声怀远，奉琅邪王北伐。
五月，羌伪黄门侍郎尹冲率兄弟归顺。
又加公北雍州刺史，前部羽葆、鼓吹，增班剑为四十人，解中书监。
以世子为中军将军，监太尉留府事。
尚书右仆射刘穆之为左仆射，领监军、中军二府军司，入居东府，总摄内外。
仲德破索虏于东郡凉城，进平滑台。
十月，众军至洛阳，围金墉。泓弟伪平南将军洸请降，送于京师，修复晋五陵，置守卫。
太尉公命世天纵，齐圣广渊，明烛四方，道光宇宙。
爰自囗囗初迪，则投勤王国，妖蝥孔炽，则功存社稷。
每惟勋德，铭于厥心，遂北清海、岱，南夷百越，荆、雍稽服，庸、氓顺轨，克黜方难，式遏寇虐。
秉礼以整俗，遵王以垂训，声教远被，无思不洽。
公有康宇内之勋，重之以明德。
其进位相国，总百揆，扬州牧，封十郡为宋公，备九锡之礼，加玺绶、远游冠，位在诸侯王上，加相国绿綟绶。
朕以寡昧，仰赞洪基，夷羿乘衅，荡覆王室，越在南鄙，迁于九江。
祖宗遗愤，雪于一旦。
元勋至德，朕实赖焉。
此又公之功也。
卢循妖凶，伺隙五岭，乘虚肆逆，侵覆江、豫，旍拂寰内，矢及王城，朝野丧沮，莫有固志，家献徙卜之计，国议迁都之规。
番禺之功，俘级万数，左里之捷，鱼溃鸟散。
谯纵怙乱，寇窃一隅，王化阻阂，三巴沦溺。
许、郑风靡，巩、洛载清，伪牧逆籓，交臂请罪，百年榛秽，一朝扫济。
今进授相国，以徐州之彭城沛兰陵下邳淮阳山阳广陵、兗州之高平鲁泰山十郡，封公为宋公。
桴罕虏乞佛炽盘遣使诣公求效力讨羌，拜平西将军、河南公。
十三年正月，公以舟师进讨，留彭城公义隆镇彭城。
涂次旧沛，伫驾留城，灵庙荒残，遗象陈昧，抚迹怀人，慨然永叹。
以纾怀古之情，用存不刊之烈。
天子追赠公祖为太常，父为左光禄大夫，让不受。
二月，冠军将军檀道济等次潼关。
三月庚辰，大军入河。
索虏步骑十万，营据河津。
公至洛阳。
龙骧将军王镇恶伐木为舟，自河浮渭。
八月，扶风太守沈田子大破姚泓于蓝田。
王镇恶克长安，生擒泓。
九月，公至长安。
公先收其彝器、浑仪、土圭之属，献于京师；
执送姚泓，斩于建康市。
谒汉高帝陵，大会文武于未央殿。
朕闻先王之莅天下也，上则大宝以尊德，下则建侯以褒功。
相国宋公，天纵睿圣，命世应期，诚贯三灵，大节宏发。
其进宋公爵为王，以徐州之海陵、东安、北琅邪、北东莞、北东海、北谯、北梁、豫州之汝南、北颍川、北南顿凡十郡，益宋国。
其相国、扬州牧、领征西将军、司豫北徐雍四州刺史如故。
十一月，前将军刘穆之卒，以左司马徐羡之代掌留任。
十二月庚子，发自长安，以桂阳公义真为安西将军、雍州刺史，留腹心将佐以辅之。
闰月，公自洛入河，开汴渠以归。
以辅国将军刘遵考为并州刺史，领河东太守，镇蒲坂。
公解司州，领徐、冀二州刺史，固让进爵。
六月，受相国宋公九锡之命。
鳏寡孤独不能自存者，人赐粟五斛。府州刑罪，亦同荡然。
诏崇豫章公太夫人为宋公太妃，世子为中军将军，副贰相国府。
又诏宋国所封十郡之外，悉得除用。
先是，安西中兵参军沈田子杀安西司马王镇恶，诸将军复杀安西长史王修，关中乱。
十月，公遣右将军硃龄石代安西将军桂阳公义真为雍州刺史。
领军檀祗卒，以中军司马檀道济为中领军。
十二月，天子崩，大司马琅邪王即帝位。
元熙元年正月，诏遣大使征公入辅。
以徐州之海陵东海北谯北梁、豫州之新蔡、兗州之北陈留、司州之陈郡汝南颍川荥阳十郡，增宋国。
七月，乃受命，赦国内五岁刑以下。迁都寿阳。
以尚书刘怀慎为北徐州刺史，镇彭城。
十二月，天子命王冕十有二旒，建天子旌旗，出警入跸，乘金根车，驾六马，备五时副车，置旄头云罕，乐舞八佾，设钟虡宫县。
进王太妃为太后，王妃为王后，世子为太子，王子、王孙爵命之号，一如旧仪。
二年四月，征王入辅。
相国宋王，天纵圣德，灵武秀世，一匡颓运，再造区夏，固以兴灭继绝，舟航沦溺矣。
今日之事，本所甘心。
爰自书契，降逮三、五，莫不以上圣君四海，止戈定大业。
昔我祖宗钦明，辰居其极，而明晦代序，盈亏有期。
惟王体上圣之姿，苞二仪之德，明齐日月，道合四时。
靡不润之以风雨，震之以雷霆。
百工歌于朝，庶民颂于野，亿兆抃踊，倾伫惟新。
崇替系于勋德，升降存乎其人。
代谢无常，圣哲握其符。
幸赖神武光天，大节宏发，匡复我社稷，重造我国家。
内纾国难，外播宏略，诛大憝于汉阳，逋僭盗于沂渚，澄氛西岷，肃清南越，再静江、湘，拓定樊、沔。
虽彝器所铭，诗书所咏，庸勋之盛，莫之与二也。
是以五纬升度，屡示除旧之迹；
传称惟天为大，惟尧则之。
今历运改卜，永终于兹，亦以金德而传于宋。
今遣使持节、兼太保、散骑常侍、光禄大夫澹，兼太尉、尚书宣范奉皇帝玺绶，受终之礼，一如唐虞、汉魏故事。
乘马之制，有陋旧章。
王奉表陈让，晋帝已逊琅邪王第，表不获通。
太史令骆达陈天文符瑞数十条，群臣又固请，王乃从之。
永初元年夏六月丁卯，设坛于南郊，即皇帝位，柴燎告天。
皇帝臣讳，敢用玄牡，昭告后天后帝。
夫树君宰世，天下为公，德充帝王，乐推攸集。
越俶唐、虞，降暨汉、魏，靡不以上哲格文祖，元勋陟帝位，故能大拯黔首，垂训无穷。
晋自东迁，四维不振，宰辅凭依，为日已久。
难棘隆安，祸成元兴，遂至帝主迁播，宗礼堙灭。
讳虽地非齐、晋，众无一旅，仰愤时难，俯悼横流，投袂一援，则皇祀克复。
及危而能持，颠而能扶，奸宄具歼，僭伪必灭。诚兴废有期，否终有数。
至于大造晋室，拨乱济民，因藉时来，实尸其重。
加以殊俗慕义，重译来庭，正朔所暨，咸服声教。
至乃三灵垂象，山川告祥，人神协祉，岁月滋著。
遂逼群议，恭兹大礼。
猥以寡德，托于兆民之上，虽仰畏天威，略是小节，顾深永怀，祗惧若霣。
敬简元辰，升坛受禅，告类上帝，用酬万国之情。克隆天保，永祚于有宋。
礼毕，备法驾幸建康宫，临太极前殿。
诏曰：夫世代迭兴，承天统极。虽遭遇异途，因革殊事，若乃功济区宇，道振生民，兴废所阶，异世一揆。
朕以寡薄，属当艰运，藉否终之期，因士民之力，用获拯溺，匡世揆乱，安国宁民，业未半古，功参曩烈。
晋氏以多难仍遘，历运已移，钦若前王，宪章令轨，用集大命于朕躬。
惟德匪嗣，辞不获申，遂祗顺三灵，飨兹景祚，燔柴于南郊，受终于文祖。
猥当与能之期，爰集乐推之运，嘉祚肇开，隆庆惟始，思俾休嘉，惠兹兆庶。
其大赦天下。
改晋元熙二年为永初元年。
鳏寡孤独不能自存者，人谷五斛。
逋租宿债勿复收。
其有犯乡论清议、赃污淫盗，一皆荡涤洗除，与之更始。
长徒之身，特皆原遣。
亡官失爵，禁锢夺劳，一依旧准。
封晋帝为零陵王，全食一郡。
载天子旌旗，乘五时副车，行晋正朔，郊祀天地礼乐制度，皆用晋典。
追尊皇考为孝穆皇帝，皇妣为穆皇后，尊王太后为皇太后。
诏曰：夫微禹之感，叹深后昆，盛德必祀，道隆百世。
晋氏封爵，咸随运改，至于德参微管，勋济苍生，爱人怀树，犹或勿翦，虽在异代，义无泯绝。
降杀之仪，一依前典。
可降始兴公封始兴县公，庐陵公封柴桑县公，各千户；
始安公封荔浦县侯，长沙公封醴陵县侯，康乐公可即封县侯，各五百户：以奉晋故丞相王导、太傅谢安、大将军温峤、大司马陶侃、车骑将军谢玄之祀。
其宣力义熙，豫同艰难者，一仍本秩，无所减降。
又诏曰：夫铭功纪劳，有国之要典，慎终追旧，在心之所隆。
自大业创基，十有七载，世路迍邅，戎车岁动，自东徂西，靡有宁日。
实赖将帅竭心，文武尽效；宁内拓外，迄用有成。
威灵远著，寇逆消荡，遂当揖让之礼，猥飨天人之祚。
念功简劳，无忘鉴寐，凡厥诚勤，宜同国庆。
其酬赏复除之科，以时论举。
战亡之身，厚加复赠。
丁丑，诏曰：古之王者，巡狩省方，躬览民物，搜扬幽隐，拯灾恤患，用能风泽遐被，远至迩安。
朕以寡暗，道谢前哲，因受终之期，托兆庶之上，鉴寐属虑，思求民瘼。
才弱事艰，若无津济，夕惕永念，心驰遐域。
可遣大使分行四方，旌贤举善，问所疾苦。
其有狱讼亏滥，政刑乖愆，伤化扰治，未允民听者，皆当具以事闻。
暢朝迁乃眷之旨，宣下民壅隔之情。
戊寅，诏曰：百官事殷俸薄，禄不代耕。
虽国储未丰，要令公私周济。
诸供纳昔减半者，可悉复旧。
六军见禄粗可，不在此例。
其余官僚，或自本俸素少者，亦畴量增之。
秋七月丁亥，原放劫贼余口没在台府者，诸徙家并听还本土。
又运舟材及运船，不复下诸郡输出，悉委都水别量。
台府所须，皆别遣主帅与民和市，即时裨直，不复责租民求办。
又停废虏车牛，不得以官威假借。
又以市税繁苦，优量减降。
从征关、洛，殒身战场，幽没不反者，赡赐其家。
己丑，陈留王曹虔嗣薨。
辛卯，复置五校三将官，增殿中将军员二十人，余在员外。
征西大将军、开府仪同三司杨盛进号车骑大将军。
甲辰，镇西将军李歆进号征西将军，平西将军乞佛炽盘进号安西大将军，征东将军高句骊王高琏进号征东大将军，镇东将军百济王扶余映进号镇东大将军。
戊申，迁神主于太庙，车驾亲奉。
壬子，诏曰：往者军国务殷，事有权制，劫科峻重，施之一时。
今王道维新，政和法简，可一除之，还遵旧条。反叛淫盗三犯补冶士，本谓一事三犯，终无悛革。
主者顷多并数众事，合而为三，甚违立制之旨，普更申明。
八月戊午，西中郎将、荆州刺史宜都王讳进号镇西将军。
辛酉，开亡叛赦，限内首出，蠲租布二年。
先有资状、黄籍犹存者，听复本注。
寓方于南者，听以南为号。
又制有无故自残伤者补冶士，实由政刑烦苛，民不堪命，可除此条。
罢青州并兗州。
戊辰，诏曰：彭、沛、下邳三郡，首事所基，情义缱绻，事由情奖，古今所同。
彭城桑梓本乡，加隆攸在，优复之制，宜同丰、沛。
其沛郡、下邳可复租布三十年。
辛未，追谥妃臧氏为敬皇后。
荷积善之祚，藉士民之力，率由令范。
先后祗严宣训，七庙肇建，情敬无违。
加以储宫备礼，皇基弥固，国庆家礼，爰集旬日，岂予一人，独荷兹庆。
其见刑罪无轻重，可悉原赦。
限百日，以今为始。
先因军事所发奴僮，各还本主；
若死亡及勋劳破免，亦依限还直。
闰月壬午朔，诏曰：晋世帝后及籓王诸陵守卫，宜便置格。
其名贤先哲，见优前代，或立德著节，或宁乱庇民，坟茔未远，并宜洒扫。
辛丑，诏曰：主者处案虽多所谘详，若众官命议，宜令明审。
自顷或总称参详，于文漫略。
所见不同，依旧继启。
又诏曰：诸处冬使，或遣或不，事役宜省，今可悉停。
唯元正大庆，不在其例。
郡县遣冬使诣州及都督府，亦停之。
九月壬子朔，置东宫殿中将军十人，员外二十人。
壬申，置都官尚书。
冬十月辛卯，改晋所用王肃祥禫二十六月仪，依郑玄二十七月而后除。
十二月辛巳朔，车驾临延贤堂听讼。
二年春正月辛酉，车驾祠南郊，大赦天下。
丙寅，断金银涂。
以扬州刺史庐陵王义真为司徒，以尚书仆射、镇军将军徐羡之为尚书令、扬州刺史。
丙子，南康揭阳蛮反，郡县讨破之。
己卯，禁丧事用铜钉。
罢会稽郡府。
二月己丑，车驾幸延贤堂策试诸州郡秀才、孝廉。
扬州秀才顾练、豫州秀才殷朗所对称旨，并以为著作佐郎。
戊申，制中二千石加公田一顷。
三月乙丑，初限荆州府置将不得过二千人，吏不得过一万人；
州置将不得过五百人，吏不得过五千人。
兵士不在此限。
夏四月己卯朔，诏曰：淫祠惑民费财，前典所绝，可并下在所除诸房庙。
其先贤及以勋德立祠者，不在此例。
戊申，车驾于华林园听讼。
五月己酉，置东宫屯骑、步兵、翊军三校尉官。
甲戌，车驾又幸华林园听讼。
六月壬寅，诏曰：杖罚虽有旧科，然职务殷碎，推坐相寻。
文行而已，又非设罚之意。
车驾又于华林园听讼。
甲辰，制诸署敕吏四品以下，又府署所得辄罚者，听统府寺行四十杖。
八月壬辰，车驾又于华林园听讼。
九月己丑，零陵王薨。
车驾三朝率百僚举哀于朝堂，一依魏明帝服山阳公故事。
太尉持节监护，葬以晋礼。
冬十月丁酉，诏曰：兵制峻重，务在得宜。
役身死叛，辄考傍亲，流迁弥广，未见其极。
自今犯罪充兵合举户从役者，便付营押领。
其有户统及谪止一身者，不得复侵滥服亲，以相连染。
己亥，以凉州胡帅大沮渠蒙逊为镇军大将军、开府仪同三司、凉州刺史。
以员外散骑常侍应袭为宁州刺史。
三年春正月甲辰朔，诏刑罚无轻重，悉皆原降。
癸丑，以尚书令、扬州刺史徐羡之为司空、录尚书事，刺史如故。
乙丑，诏曰：古之建国，教学为先，弘风训世，莫尚于此；发蒙启滞，咸必由之。
自昔多故，戎马在郊，旌旗卷舒，日不暇给。
遂令学校荒废，讲诵蔑闻，军旅日陈，俎豆藏器，训诱之风，将坠于地。
后生大惧于墙面，故老窃叹于子衿。
此《国风》所以永思，《小雅》所以怀古。
今王略远届，华域载清，仰风之士，日月以冀。
便宜博延胄子，陶奖童蒙，选备儒官，弘振国学。
二月丁丑，诏曰：豫州南临江浒，北接河、洛，民荒境旷，转输艰远，抚莅之宜，各有其便。
淮西诸郡，可立为豫州；
自淮以东，为南豫州。
以豫州刺史彭城王义康为南豫州刺史，征虏将军刘粹为豫州刺史。
又分荆州十郡还立湘州，左卫将军张纪为湘州刺史。
戊寅，以徐州之梁，还属豫州。
三月，上不豫。
群臣请祈祷神祇，上不许，唯使侍中谢方明以疾告庙而已。
时秦雍流户悉南入梁州。
庚申，送珝绢万匹，荆、雍州运米，委州刺史随宜赋给。
辛酉，亡命刁弥攻京城，得入，太尉留府司马陆仲元讨斩之。
夏四月乙亥，封仇池公杨盛为武都王，平南将军杨抚进号安南将军。
丁亥，以车骑司马徐琰为兗州刺史。
庚寅，左光禄大夫、开府仪同三司孔季恭薨。
五月，上疾甚，召太子诫之曰：檀道济虽有干略，而无远志，非如兄韶有难御之气也。
徐羡之、傅亮当无异图。
谢晦数从征伐，颇识机变，若有同异，必此人也。
小却，可以会稽、江州处之。
又为手诏曰：朝廷不须复有别府，宰相带扬州，可置甲士千人。
若大臣中任要，宜有爪牙以备不祥人者，可以台见队给之。
有征讨悉配以台见军队，行还复旧。
后世若有幼主，朝事一委宰相，母后不烦临朝。
仗既不许入台殿门，要重人可详给班剑。
癸亥，上崩于西殿，时年六十。
秋七月己酉，葬丹阳建康县蒋山初宁陵。
上清简寡欲，严整有法度，未尝视珠玉舆马之饰，后庭无纨绮丝竹之音。
宁州尝献虎魄枕，光色甚丽。
时将北征，以虎魄治金创，上大悦，命捣碎分付诸将。
平关中，得姚兴从女，有盛宠，以之废事。
谢晦谏，即时遣出。
财帛皆在外府，内无私藏。
宋台既建，有司奏东西堂施局脚床、银涂钉，上不许；
使用直脚床，钉用铁。
诸主出适，遣送不过二十万，无锦绣金玉。
内外奉禁，莫不节俭。
时徐羡之住西州，尝思羡之，便步出西掖门；羽仪络绎追随，已出西明门矣。
诸子旦问起居，入皞，脱公服，止著裙帽，如家人之礼。
孝武大明中，坏上所居阴室，于其处起玉烛殿，与群臣观之。
床头有土鄣，壁上挂葛灯笼、麻绳拂。
侍中袁鳷盛称上俭素之德。
孝武不答，独曰：田舍公得此，以为过矣。
故能光有天下，克成大业者焉。
史臣曰：汉氏载祀四百，比胙隆周，虽复四海横溃，而民系刘氏，惵惵黔首，未有迁奉之心。
魏武直以兵威服众，故能坐移天历；鼎运虽改，而民未忘汉。
及魏室衰孤，怨非结下。
晋籍宰辅之柄，因皇族之微，世擅重权，用基王业。
至于宋祖受命，义越前模。
晋自社庙南迁，禄去王室，朝权国命，递归台辅。
君道虽存，主威久谢。
桓温雄才盖世，勋高一时，移鼎之业已成，天人之望将改。
自斯以后，晋道弥昏，道子开其祸端，元显成其末衅，桓玄藉运乘时，加以先父之业，因基革命，人无异心。
高祖地非桓、文，众无一旅，曾不浃旬，夷凶翦暴，祀晋配天，不失旧物，诛内清外，功格区宇。
至于钟石变声，柴天改物，民已去晋，异于延康之初，功实静乱，又殊咸熙之末。
所以恭皇高逊，殆均释负。
若夫乐推所归，讴歌所集，魏、晋采其名，高祖收其实矣。
晋义熙二年，生于京口。
武帝晚无男，及帝生，甚悦。
年十岁，拜豫章公世子。
帝有旅力，善骑射，解音律。
宋台建，拜宋世子。
元熙元年，进为宋太子。
武帝受禅，立为皇太子。
永初三年五月癸亥，武帝崩，是日，太子即皇帝位。大赦；
六月壬申，以尚书仆射傅亮为中书监，司空徐羡之、领军将军谢晦及亮辅政。
戊子，太尉长沙王道怜薨。
秋九月丁未，有司奏武皇帝配南郊，武敬皇后配北郊。
十二月庚戌，魏军克滑台。
明年春正月己亥朔，大赦，改元为景平元年。文武进位二等。
辛巳，祀南郊。
虏将达奚仰破金墉，进围虎牢。
毛德祖击虏败之，虏退而复合。
拓跋木末又遣安平公涉归寇青州。
癸卯，河南郡失守。
二月丁丑，太皇太后崩。
沮渠蒙逊、吐谷浑阿豺并遣使朝贡。
庚辰，爵蒙逊为大将军，封河西王。
以阿豺为安西将军、沙州刺史，封浇河公。
辛未，富阳人孙法光反，寇山阴，会稽太守褚淡之遣山阴令陆劭讨败之。
三月壬寅，孝懿皇后祔葬于兴宁陵。
是月，高丽国遣使朝贡。
甲子，豫州刺史刘粹遣军袭许昌，杀虏颍川太守庾龙。
乙丑，虏骑寇高平。
初，虏自河北之败，请修和亲；
及闻高祖崩，因复侵扰，河、洛之地骚然矣。
夏四月，檀道济北征，次临朐，焚虏攻具。
乙未，魏军克虎牢，执司州刺史毛德祖以归。
秋七月癸酉，尊所生张夫人为皇太后。丁丑，以旱，诏赦五岁刑以下罪人。
冬十月己未，有星孛于氐，指尾，贯摄提，向大角，仲月在危，季月扫天仓而后灭。
是岁，魏主拓跋嗣薨，子焘立。
十二月丙寅，省宁州之江阳、犍为、安上三郡，合为宋昌郡。
废南豫州刺史庐陵王义真为庶人，徙新安郡。
乙未，以皇弟义恭为冠军将军，南豫州刺史。
乙巳，大风，天有五色云，占者以为有兵。
高丽国遣使贡献。
执政使使者诛义真于新安。
夏五月，江州刺史檀道济、扬州刺史王弘入朝。
王室不造，天祸未悔，先帝创业弗永，弃世登遐。
义符长嗣，属当天位，不谓穷凶极悖，一至于此。
大行在殡，宇内哀惶，幸灾肆于悖词，喜容表于在戚。
至乃征召乐府，鸠集伶官，优倡管弘，靡不备奏，珍羞甘膳，有加平日。
采择媵御，产子就宫，鋋然无怍，丑声四达。
刑罚苛虐，幽囚日增。
亲执鞭扑，殴击无辜，以为笑乐。穿池筑观，朝成暮毁；
社稷将坠，岂可复嗣守洪业，君临万邦。
今废为营阳王，一依汉昌邑、晋海西故事。
奉迎镇西将军宜都王义隆入纂皇统。
是日，赦死罪以下。
始徐羡之、傅亮将废帝，讽王弘、檀道济求赴国讣。
是旦，道济、谢晦领兵居前，羡之等随后，因东掖门开，入自云龙门。
盛等先戒宿卫，莫有御者。
时帝于华林园为列肆，亲自酤卖。
夕游天泉池，即龙舟而寝。
其朝未兴，兵士进，杀二侍者于帝侧，伤帝指。
扶出东皞，就收玺绂，群臣拜辞，送于东宫，遂幽于吴郡。
太后令奉还玺绂，檀道济入守朝堂。
六月癸丑，徐羡之等使中书舍人邢安泰弑帝于金昌亭。
帝有勇力，不即受制，突走出昌门，追以门关踣之，致殒。
太祖文皇帝讳义隆，小字车兒，武帝第三子也。
卢循之难，上年四岁，高祖使谘议参军刘粹辅上镇京城。
高祖伐羌至彭城，将进路，板上行冠军将军留守。
晋朝加授使持节、监徐兗青冀四州诸军事、徐州刺史，将军如故。
关中平定，高祖还彭城，又授监司州豫州之淮西兗州之陈留诸军事、前将军、司州刺史，持节如故，将镇洛阳。
仍改授都督荆益宁雍梁秦六州豫州之河南广平扬州之义成松滋四郡诸军事、西中郎将、荆州刺史，持节如故。
进督北秦，并前七州。
进号镇西将军，给鼓吹一部。
长七尺五寸，博涉经史，善隶书。
百官备法驾奉迎，入奉皇统。
行台至江陵，进玺绂。
赖基厚德深，人神同奖，社稷以宁，有生获乂。
臣等忝荷朝列，豫充将命，复集休明之运，再睹太平之业。
赖七百祚永，股肱忠贤，故能休否以泰，天人式序。
辄当暂归朝庭，展哀陵寝，并与贤彦申写所怀。
望体其心，勿为辞费。
府州佐史并称臣，请题枿诸门，一依宫省，上不许。
甲戌，发江陵。
八月丙申，车驾至京城。
丁酉，谒初宁陵，还于中堂即皇帝位。
文武赐位二等，逋租宿债勿复收。
庚子，以行抚军将军、荆州刺史谢晦为抚军将军、荆州刺史。
癸卯，司空、录尚书事、扬州刺史徐羡之进位司徒，卫将军、江州刺史王弘进位司空，中书监、护军将军傅亮加左光禄大夫、开府仪同三司，抚军将军、荆州刺史谢晦进号卫将军，镇北将军、南兗州刺史檀道济进号征北将军。
甲辰，追尊所生胡婕妤为皇太后，谥曰章后。
卫将军、南徐州刺史彭城王义康进号骠骑将军，冠军将军、南豫州刺史义恭进号抚军将军，封江夏王。
己酉，减荆、湘二州今年税布之半。
九月丙子，立妃袁氏为皇后。
二年春正月丙寅，司徒徐羡之、尚书令傅亮奉表归政，上始亲览。
车驾祠南郊，大赦天下。
三月乙丑，左将军、徐州刺史王仲德进号安北将军。
夏五月戊寅，特进谢澹卒。
秋八月甲申，以关中流民出汉川，置京兆、扶风、冯翊等郡。
乙酉，骠骑将军、南徐州刺史彭城王义康为开府仪同三司，新除司空王弘为车骑大将军、开府仪同三司，以右军长史江恆为广州刺史。
冬十一月癸酉，以前将军杨玄为征西将军、北秦州刺史。
三年春正月丙寅，司徒、录尚书事、扬州刺史徐羡之，尚书令、护军将军、左光禄大夫傅亮，有罪伏诛。
遣中领军到彦之、征北将军檀道济讨荆州刺史谢晦。
己巳，以前护军将军赵伦之为镇军将军。
闰月丙戌，皇子劭生。
二月乙卯，系囚见徒，一皆原赦。
戊午，以金紫光禄大夫王敬弘为尚书左仆射，豫章太守郑鲜之为尚书右仆射。
建安太守潘盛有罪伏诛。
庚申，特进范泰加光郤大夫。
戊辰，到彦之、檀道济大破谢晦于隐矶。
是日，车驾发京师。
己卯，擒晦于延头，送京师伏诛。
三月辛巳，车驾还宫。
夏五月乙未，以征北将军、南兗州刺史檀道济为征南大将军、江州刺史，中领军到彦之为南豫州刺史。
戊戌，以后将军长沙王义欣为南兗州刺史。
乙巳，骠骑大将军、凉州牧大沮渠蒙逊改为车骑大将军。
诏曰：夫哲王宰世，广达四聪，犹巡岳省方，采风观政。
今氛昆祛荡，宇内宁晏，旌贤弘化，于是乎始。
可遣大使巡行四方。
其宰守称职之良，闺荜一介之善，详悉列奏，勿或有遗。
若刑狱不恤，政治乖谬，伤民害教者，具以事闻。
其高年、鳏寡、幼孤、六疾不能自存者，可与郡县优量赈给。
博采舆诵，广纳嘉谋，务尽衔命之旨，俾若朕亲览焉。
丙午，车驾临延贤堂听讼。
六月己未，以镇军将军赵伦之为左光禄大夫、领军将军。
丙子，又听讼。
以右卫王华为中护军。
冬十一月戊寅，以梁、南秦二州刺史吉翰为益州刺史，骠骑参军刘道产为梁、南秦二州刺史。
己亥，以南蛮校尉刘遵考为雍州刺史。
十二月癸丑，以中书侍郎萧思话为青州刺史。
壬戌，前吴郡太守徐佩之谋反，及党与皆伏诛。
四年春正月乙亥朔，曲赦都邑百里内。
辛巳，车驾亲祠南郊。
二月乙卯，行幸丹徒，谒京陵。
三月丙子，诏曰：丹徒桑梓绸缪，大业攸始，践境永怀，触感罔极。
思播遗泽，酬慰士民。
其蠲此县今年租布，五岁刑以下皆悉原遣；
登城三战及大将家，随宜隐恤。
丁亥，车驾还宫。
戊子，尚书右仆射郑鲜之卒。
壬寅，禁断夏至日五丝命缕之属，富阳令诸葛阐之之议也。
夏四月庚戌，以廷尉王徽之为交州刺史。
五月壬午，中护军王华卒。
甲午，遣使存问，给医药；死者若无家属，赐以棺器。
庚申，以金紫光禄大夫殷穆为护军将军。
加顷阴违序，旱疫成患，仰惟灾戒，责深在予。
思所以侧身克念，议狱详刑，上答天谴，下恤民瘼。
群后百司，其各献谠言，指陈得失，勿有所讳。
甲申，车驾临玄武馆阅武。
戊子，京邑大火，遣使巡慰赈赐。
夏四月己亥，以南蛮校尉萧摹之为湘州刺史。
戊午，以始兴太守徐豁为广州刺史。
五月己卯，以湘州刺史张邵为雍州刺史。
六月庚戌，司徒王弘降为卫将军、开府仪同三司。
京邑大水。
丁巳，遣使巡行赈恤。
秋八月壬戌，特进、左光禄大夫范泰卒。
三月甲申，车驾于延贤堂听讼。
闰月癸未，以右军司马刘德武为豫州刺史。
辛卯，安陆公相周籍之为宁州刺史。
十二月庚寅，左光禄大夫、领军将军赵伦之卒。
是岁，天竺国遣使献方物。
六年春正月辛丑，车驾亲祠南郊。
癸丑，以骠骑将军、荆州刺史彭城王义康为司徒、录尚书事，领平北将军、徐州刺史。
三月丁巳，立皇子劭为皇太子。
戊午，大赦天下，赐文武位一等。
辛酉，以左卫将军殷景仁为中领军。
癸巳，以新除尚书令王敬弘为特进、左光禄大夫。
甲午，以抚军司马刘道济为益州刺史。
乙卯，于雍州置冯翊郡。
七月己酉，以尚书左丞孔默之为广州刺史。
是月，百济王遣使献方物。
九月戊午，于秦州置陇西、宋康二郡。
冬十月壬申，中领军殷景仁丁艰去职。
十二月丁亥，河南国、河西王遣使献方物。
七年春正月癸巳，以吐谷浑慕容璝为征西将军、沙州刺史。
是月，倭国王遣使献方物。
三月戊子，遣右将军到彦之北伐，水军入河。
甲午，以前征虏司马尹冲为司州刺史。
甲寅，以前中领军殷景仁为领军将军。
夏四月癸未，诃罗单国遣使献方物。
六月己卯，以冠军将军氐杨难当为秦州刺史。
秋七月戊子，索虏确磝戍弃城走。
甲寅，林邑国、诃罗佗国、师子国遣使献方物。
冬十月甲寅，罢南豫州并豫州。
戊午，立钱署，铸四铢钱。
戊寅，金墉城为索虏所陷。
十一月癸未，虎牢城复为索虏所陷。
壬辰，遣征南大将军檀道济北讨，右将军到彦之自滑台奔退。
乙亥，京邑火，延烧太社北墙。
兗州刺史竺灵秀有罪伏诛。
八年春正月庚寅，于交州复立珠崖郡。
癸巳，以左军将军申宣为兗州刺史。
丁酉，征南大将军檀道济破索虏于东平寿张。
二月乙卯，以平北司马韦郎为青州刺史。
戊午，以尚书右仆射江夷为湘州刺史。
辛酉，滑台为索虏所陷。
癸酉，征南大将军檀道济引军还。
以太子右卫率刘遵考为南兗州刺史。
丙寅，车驾又于延贤堂听讼。
戊申，诏曰：自顷军役殷兴，国用增广，资储不给，百度尚繁。
宜存简约，以应事实。
内外可通共详思，务令节俭。
夏四月甲寅，以衡阳王师阮万龄为湘州刺史。
以徐州刺史竟陵王义宣为南兗州刺史，司徒司马吉翰为徐州刺史。
闰月庚子，诏曰：自顷农桑惰业，游食者众，荒莱不辟，督课无闻。
一时水旱，便有罄匮，苟不深存务本，丰给靡因。
咸使肆力，地无遗利，耕蚕树艺，各尽其力。
若有力田殊众，岁竟条名列上。
扬州旱。
乙巳，遣侍御史省狱讼，申调役。
丙午，以左军谘议参军刘道产为雍州刺史。
秋八月甲辰，临川王义庆解尚书仆射。
丁未，割豫州秦郡属南兗州。
九年春三月庚戌，卫将军王弘进位太保，加中书监。
丁巳，征南大将军、江州刺史檀道济进位司空。
夏四月乙亥，以护军将军殷穆为特进、右光禄大夫，建昌县公到彦之为护军将军。
五月壬申，中书监、录尚书事、卫将军、扬州刺史王弘薨。
六月甲戌，以左军谘议参军申宣为青州刺史。
分青州置冀州。
戊寅，司徒、南徐州刺史彭城王义康改领扬州刺史。
己卯，以司徒参军崔諲为冀州刺史。
癸未，诏曰：益、梁、交、广，境域幽遐，治宜物情，或多偏拥。可更遣大使，巡求民瘼。
乙未，以征西将军、沙州刺史吐谷浑慕容璝为征西大将军、西秦河二州刺史、陇西王。
北秦州刺史氐杨难当加号征西将军。
壬寅，以抚军将军、荆州刺史江夏王义恭为征北将军、开府仪同三司、南兗州刺史；前将军临川王义庆为平西将军、荆州刺史；
秋七月戊辰，以尚书王仲德为镇北将军、徐州刺史。
庚午，以领军将军殷景仁为尚书仆射，太子詹事刘湛为领军将军。
壬申，河南国、河西王遣使献方物。
九月，妖贼赵广寇益州，陷没郡县，州府讨平之。
冬十一月壬子，以少府甄法崇为益州刺史。
癸丑，于广州立宋康郡。
十二月甲戌，以右军参军李秀之为交州刺史。
庚寅，立第五皇子绍为庐陵王，江夏王义恭子郎为南丰县王。
冬十月，广陵王诞改封随郡王。
庚申，大赦天下。
孤老、六疾不能自存者，人赐谷五斛。
后将军、豫州刺史长沙王义欣进号镇军将军。
夏四月戊戌，青州刺史段宏加冀州刺史。
五月，林邑王遣使献方物。
六月乙亥，以前青州刺史韦郎为广州刺史。
阇婆州诃罗单国遣使献方物。
秋七月戊戌，曲赦益、梁、秦三州。于益州立宋宁、宋兴二郡。
八月丁丑，于青州立太原郡。
辛巳，护军将军到彦之卒。
冬十一月，氐杨难当寇汉川。
丁未，梁州刺史甄法护弃城走，难当据有梁州。
十一年春正月，亡命马大玄群党数百人寇秦、梁，州郡讨平之。
二月癸酉，以交址太守李耽之为交州刺史。
夏四月，梁、秦二州刺史萧思话破氐杨难当，梁州平。
五月丁卯，曲赦梁、南秦二州剑阁北。
戊寅，以大沮渠茂虔为征西大将军、凉州刺史。
是月，京邑大水。
六月丁未，省魏郡。
是岁，林邑国、扶南国、诃罗单国遣使献方物。
十二年春正月辛酉，大赦天下。
癸酉，封黄龙国主冯弘为燕主。
夏四月乙酉，尚书仆射殷景仁加中护军。
汉室之隆，亦资得人。
用令遗才在野，管库虚朝，永怀前载，惭德深矣。
夫举尔所知，宣尼之笃训，贡士任官，先代之成准。便可宣敕内外，各有荐举。
是夜，京郡地震。
六月，丹阳、淮南、吴兴、义兴大水，京邑乘船。
己酉，以徐豫南兗三州、会稽宣城二郡米数百万斛赐五郡遭水民。
是月，断酒。
师子国遣使献方物。
秋七月乙酉，阇婆娑达国、扶南国并遣使献方物。
八月壬申，于益州立南晋寿、南新巳、北巴西三郡。
乙亥，原遭水郡诸逋负。
十三年春正月癸丑，上有疾，不朝会。
三月己未，司空、江州刺史檀道济有罪伏诛。
丁未，大赦天下。
夏五月戊辰，镇北将军、徐兗二州刺史王仲德进号镇北大将军。
庚辰，以征北司马王方俳为兗州刺史。
六月，高丽国、武都王遣使献方物。
秋七月己未，零陵王太妃薨。
八月庚寅，尚书仆射、中护军殷景仁改为护军将军。
九月癸丑，立第二皇子浚为始兴王，第三皇子讳为武陵王。
十四年春正月辛卯，车驾亲祠南郊，大赦天下。
文武赐位一等；
孤老、六疾不能自存，人赐谷五斛。
二月壬子，以步兵校尉刘道真为梁、南秦二州刺史。
夏四月丁未，以辅国将军周籍之为益州刺史。
秋八月戊午，以尚书金部郎中徐森之为交州刺史。
冬十二月辛酉，停贺雪。
河南国、河西王、诃罗单国并遣使献方物。
十五年春二月丁未，以平东将军吐谷浑慕容延为镇西将军、秦河二州刺史。
夏四月甲辰，燕王年遣使献方物。
立皇太子妃殷氏，赐王公以下各有差。
己巳，以倭国王珍为安东将军。
辛卯，镇北大将军、徐州刺史王仲德卒。
壬辰，以右卫将军刘遵考为徐、兗二州刺史。
秋七月辛未，地震。
甲戌，以陈、南顿二郡太守徐循为宁州刺史。
八月辛丑，以左卫将军赵伯符为徐、兗二州刺史。
甲寅，以始兴内史陆徽为广州刺史。
丁巳，以兗州刺史王方俳为青、冀二州刺史。
是岁，武都王、河南国、高丽国、倭国、扶南国、林邑国并遣使献方物。
十六年春正月戊寅，车驾于北郊阅武。
庚寅，司徒、录尚书事、扬州刺史彭城王义康进位大将军，领司徒，余如故。
征北将军、开府仪同三司、南兗州刺史江夏王义恭进位司空，刺史如故。
癸巳，复分荆州置湘州。
二月己亥，以南徐州刺史衡阳王义季为安西将军、荆州刺史。
丁未，以始兴王浚为湘州刺史。
癸亥，割梁州之巴西梓潼南宕渠南汉中、南秦州之南安怀宁凡六郡，属益州。
分长沙江夏郡立巴陵郡，属湘州。
夏四月丁巳，以镇南将军、江州刺史南谯王义宣为征北将军、南徐州刺史。
六月己酉，陇西吐谷浑慕容延改封河南王。
癸丑，以吐谷浑拾寅为平西将军，吐谷浑繁暱为抚军将军。
秋八月庚子，立第四皇子铄为南平王。
闰月乙未，镇军将军、豫州刺史长沙王义欣薨。
癸卯，以左卫将军刘遵考为豫州刺史。
冬十二月乙亥，皇太子冠，大赦天下。
是岁，武都王、河南王、林邑国、高丽国并遣使献方物。
五月癸巳，领军将军刘湛母忧去职。
秋七月壬寅，以征虏谘议参军杜骥为青州刺史。
壬子，皇后袁氏崩。
八月，徐、兗、青、冀四州大水。
九月壬子，葬元皇后于长宁陵。
冬十月戊午，前丹阳尹刘湛有罪，及同党伏诛。
大赦天下，文武赐爵一级。
以大将军、领司徒、录尚书、扬州刺史彭城王义康为江州刺史，大将军如故。
以司空、南兗州刺史江夏王义恭为司徒、录尚书事。
戊寅，卫将军临川王义庆以本号为南兗州刺史，尚书仆射、护军将军殷景仁为扬州刺史，仆射如故。
十一月丙戌，以尚书刘义融为领军将军，秘书监徐湛之为中护军。
丁亥，诏曰：前所给扬、南徐二州百姓田粮种子，兗、两豫、青、徐诸州比年所宽租谷应督入者，悉除半。
今半有不收处，都原之。
凡诸逋债，优量申减。
山泽之利，犹或禁断；役召之品，遂及稚弱。
如有不便，即依事别言，不得苟趣一时，以乖隐恤之旨。
癸丑，尚书仆射、扬州刺史殷景仁卒。
十二月癸亥，以光禄大夫王琳为尚书仆射。
戊辰，以南豫州刺史始兴王浚为扬州刺史，湘州刺史武陵王讳为南豫州刺史，南平王铄为湘州刺史。
是岁，武都王、河南王、百济国遣使献方物。
十八年春二月乙卯，以豫章太守庾登之为江州刺史。
夏五月壬申，卫将军南兗州刺史临川王义庆、征北将军南徐州刺史南谯王义宣并开府仪同三司。
癸巳，于交州置宋熙郡。
六月戊辰，遣使巡行赈赡。
辛未，领军将军刘义融卒。
秋七月戊戌，以徐、兗二州刺史赵伯符为领军将军。
冬十月辛亥，以巴东、建平二郡太守臧质为徐、兗二州刺史。
乙卯，省南徐州之南燕、濮阳、南广平郡。
十一月戊子，尚书仆射王琳卒。
己亥，以丹阳尹孟顗为尚书仆射。
氐杨难当又寇汉川。
十二月癸亥，遣龙骧将军裴方明与梁、秦二州刺史刘真道讨之。
是月，晋宁太守公爨松子反叛，宁州刺史徐循讨平之。
是岁，肃特国、高丽国、苏靡黎国、林邑国并遣使献方物。
夏四月甲戌，以久疾愈，始奉初祠，大赦天下。
五月庚寅，梁秦二州刺史刘真道、龙骧将军裴方明破氐杨难当，仇池平。
六月壬午，以大沮渠无讳为征西大将军，凉州刺史。
冬十月甲申，芮芮国遣使献方物。
己亥，以晋宁太守周万岁为宁州刺史。
可蠲墓侧数户，以掌洒扫。
鲁郡上民孔景等五户居近孔子墓侧，蠲其课役，供给洒扫，并种松柏六百株。
是岁，婆皇国遣使献方物。
二月甲戌，江州刺史庾登之为中护军。
庚申，以庐陵王绍为江州刺史。
仇池为索虏所没。
甲申，车驾于白下阅武。
三月辛亥，安西将军、荆州刺史衡阳王义季进号征西大将军。
夏四月甲午，立第六皇子诞为广陵王。
五月癸丑，中护军庾登之卒。
秋七月癸丑，以杨文德为征西将军、北秦州刺史，封武都王。
辛酉，以南蛮校尉萧思话为雍州刺史。
甲子，前雍州刺史刘真道、梁南秦二州刺史裴方明有罪，下狱死。
八月癸未，以廷尉陶愍祖为广州刺史。
冬十二月庚午，以始兴内史檀和之为交州刺史。
壬午，诏曰：国以民为本，民以食为天。
故一夫辍稼，饥者必及，仓廪既实，礼节以兴。
赋役暂偏，则人怀愁垫；岁或不稔，而病乏比室。
古者躬耕帝籍，敬供粢盛，仰瞻前王，思遵令典。
朕当亲率百辟，致礼郊甸，庶几诚素，将被斯民。
是岁，河西国、高丽国、百济国、倭国并遣使献方物。
是岁，诸州郡水旱伤稼，民大饥。
遣使开仓赈恤，给赐粮种。
二十一年春正月己亥，南徐、南豫州、扬州之浙江西，并禁酒。
去岁失收者，畴量申减。
凡欲附农，而种粮匮乏者，并加给贷，营千亩诸统司役人，赐布各有差。
若须田种，随宜给之。
戊午，卫将军临川王义庆薨。
辛酉，以太子詹事刘义宗为南兗州刺史。
二月庚午，以领军将军赵伯符为豫州刺史。
己丑，司徒、录尚书事江夏王义恭进位太尉，领司徒。
庚寅，以右卫将军沈演之为中领军。
辛卯，立第七皇子宏为建平王。
甲午，以广陵王诞为南兗州刺史。
夏四月，晋陵延陵民徐耕以米千斛助恤饥民。
五月壬戌，以尚书何尚之为中护军，谘议参军刘道锡为广州刺史。
六月，连雨水。
丁亥，诏曰：霖雨弥日，水潦为患，百姓积俭，易致乏匮。
二县官长及营署部司，各随统检实，给其柴米，必使周悉。
秋七月丁酉，扬州刺史始兴王浚加中军将军，南豫州刺史武陵王赞加抚军将军。
速运彭城下邳郡见种，委刺史贷给。
徐、豫土多稻田，而民间专务陆作，可符二镇，履行旧陂，相率修立，并课垦辟，使及来年。
凡诸州郡，皆令尽勤地利，劝导播殖，蚕桑麻棨，各尽其方，不得但奉行公文而已。
八月戊辰，征西大将军、荆州刺史衡阳王义季为征北大将军、开府仪同三司、南兗州刺史；征北将军、徐州刺史南谯王义宣为车骑将军、荆州刺史。
九月甲辰，以大沮渠安周为征西将军、凉州刺史，封河西王。
冬十月己卯，以左军将军徐琼为兗州刺史，大将军参军申恬为冀州刺史。
二十二年春正月辛卯朔，改用御史中丞何承天元嘉新历。
壬辰，抚军将军、南豫州刺史武陵王讳改为雍州刺史，湘州刺史南平王铄为南豫州刺史。
二月辛巳，以侍中王僧朗为湘州刺史。
甲戌，立第八皇子袆为东海王，第九皇子昶为义阳王。
夏六月辛亥，以南豫州刺史南平王铄为豫州刺史。
秋七月己未，以尚书仆射孟顗为尚书左仆射，中护军何尚之为尚书右仆射。
雍州刺史武陵王讳讨缘沔蛮，移一万四千余口于京师。
乙酉，征北大将军、南兗州刺史衡阳王义季改为徐州刺史。
九月己未，开酒禁。
冬十月，起湖熟废田千顷。
十二月乙未，太子詹事范晔谋反，及党与皆伏诛。
丁酉，免大将军彭城王义康为庶人。
庚戌，以前豫州刺史赵伯符为护军将军。
二十三年春正月丁巳，以长沙内史陆徽为益州刺史。
庚申，尚书左仆射孟顗去职。
二月癸卯，以左卫将军刘义宾为南兗州刺史。
三月，索虏寇兗、豫，青、冀，刺史申恬破之。
夏四月丁未，大赦天下。
六月，京邑疫疠。
秋七月辛未，以散骑常侍杜坦为青州刺史。
八月癸卯，揭阳赭贼攻建安郡，燔烧城府。
九月己卯，车驾幸国子学，策试诸生，答问凡五十九人。
冬十月戊子，诏曰：痒序兴立累载，胄子肄业有成。
近亲策试，睹济济之美，缅想洙、泗，永怀在昔。
诸生答问，多可采览。
教授之官，并宜沾赉。
十二月丁酉，以龙骧司马萧景宪为交州刺史。
筑北堤，立玄武湖，筑景阳山于华林园。
蠲建康、秣陵二县今年田租之半。
三月壬申，护军将军赵伯符迁职。
夏五月甲戌，青州刺史杜坦加冀州刺史。
丙戌，使郡县及营署部司，普加履行，给以医药。
是月，以货贵，制大钱一当两。
秋七月乙卯，以林邑所获金银宝物，班赉各有差。
八月乙未，征北大将军、徐州刺史衡阳王义季薨。
癸卯，以南兗州刺史刘义宾为徐州刺史。
九月己未，以中领军沈演之为领军将军。
辛未，以太子詹事徐湛之为南兗州刺史。
冬十月壬午，豫章胡诞世反，杀太守桓隆之。前交州刺史檀和之南还至豫章，因讨平之。
壬辰，以建平王宏为中护军。
十一月甲寅，立第十皇子浑为汝阴王。
二十五年春正月戊辰，诏曰：比者冰雪经旬，薪粒贵踊，贫弊之室，多有窘罄。
可检行京邑二县及营署，赐以柴米。
二月庚寅，诏曰：安不忘虞，经世之所同；
故服训明耻，然后少长知禁，顷戎政虽修，而号令未审。
今宣武场始成，便可克日大习众军。
闰月己酉，大搜于宣武场。
三月庚辰，车驾校猎。
夏四月乙巳，新作阊阖、广莫二门，改先广莫门曰承明，开阳曰津阳。
乙卯，以抚军将军、雍州刺史武陵王讳为安北将军、徐州刺史。
癸亥，以右卫将军萧思话为雍州刺史。
五月己卯，罢大钱当两。
六月庚戌，零陵王司马元瑜薨。
征北将军、徐州刺史南谯王义宣为车骑将军、荆州刺史。
秋七月壬午，左光禄大夫王敬弘薨。
八月己酉，以抚军参军刘秀之为梁、南秦二州刺史。
甲子，立第十一皇子讳为淮南王。
九月辛未，以尚书右仆射何尚之为尚书左仆射，领军将军沈演之迁职，吴兴太守刘遵考为领军将军。
二十六年春正月辛巳，车驾亲祠南郊。
二月己亥，车驾陆道幸丹徒，谒京陵。
三月丁巳，诏曰：朕违北京，二十余载，虽云密迩，瞻涂莫从。
行所经县，蠲田租之半。
二千石官长并勤劳王务，宜有沾锡。
登城三战及大将战亡坠没之家，老病单弱者，普加赡恤。
遣使巡行百姓，问所疾苦。
孤老、鳏寡、六疾不能自存者，人赐谷五斛。
遣使祭晋故司空忠肃公何无忌之墓。
乙丑，申南北沛下邳三郡复。
又诏曰：京口肇祥自古，著符近代，衿带江山，表里华甸，经涂四达，利尽淮、海，城邑高明，土风淳壹，苞总形胜，实唯名都。
顷年岳牧迁回，军民徙散，廛里庐宇，不逮往日。
可募诸州乐移者数千家，给以田宅，并蠲复。
五月丙寅，诏曰：吾生于此城。
及卢循肆乱，害流兹境。
岁月不居，逝逾三纪，时人故老，与运零落。
眷惟既往，倍深感叹。
人身已亡而子孙见在，优量赐赉之。
车驾水路发丹徒，壬午，至京师。
夏四月癸酉，婆达国遣使献方物。
秋七月辛未，以江州刺史庐陵王绍为南徐州刺史，广陵王诞为雍州刺史。
八月己酉，以中护军建平王宏为江州刺史。
癸丑，以南丰王朗为湘州刺史。
甲辰，以中军将军、扬州刺史始兴王浚为征北将军、开府仪同三司、南徐兗二州刺史；南徐州刺史庐陵王绍为扬州刺史。
二十七年春正月辛未，制交、宁二州假板郡县，俸禄听依台除。
辛卯，百济国遣使献方物。
二月辛丑，右将军、豫州刺史南平王铄进号平西将军。
辛巳，索虏寇汝南诸郡，陈南顿二郡太守郑琨、汝阳颍川二郡太守郭道隐委守走。
索虏攻悬瓠城，行汝南郡事陈宪拒之。
以军兴减百官俸三分之一。
三月乙丑，淮南太守诸葛阐求减俸禄同内百官，于是州及郡县丞尉并悉同减。
戊寅，罢国子学。
乙酉，以新除吏部尚书萧思话为护军将军。
夏四月壬子，安北将军、徐兗二州刺史武陵王赞降号镇军将军。
六月丁酉，侍中萧斌为青、冀二州刺史。
秋七月庚午，遣宁朔将军王玄谟北伐。
太尉江夏王义恭出次彭城，总统诸军。
戊戌，索虏滑台戍弃城走。
冬闰月癸亥，玄谟攻滑台，不克，为虏所败，退还确磝。
辛未，雍州刺史随王诞遣军攻弘农城，克之。
丙戌，又克关城。
十一月戊子，索虏陷邹山，鲁、阳平二郡太守崔邪利没。
甲午，随王诞所遣军又攻陕城，克之。
癸卯，左军将军刘康祖于寿阳尉武戍与虏战败见杀。
十二月戊午，内外纂严。
乙丑，冗从仆射胡崇之、太子积弩将军臧澄之、建威将军毛熙祚于盱眙与虏战败，并见杀。
庚午，虏伪主率大众至瓜步。
壬午，内外戒严。
二十八年春正月丙戌朔，以寇逼不朝会。
丁亥，索虏自瓜步退走。
丁酉，攻围盱眙城。
二月丙辰，索虏自盱眙奔走。
凶羯痍挫，迸迹远奔，凋伤之民，宜时振理。
凡遭寇贼郡县，令还复居业，封尸掩骼，赈赡饥流。
其流寓江、淮者，并听即属，并蠲复税调。
甲戌，太尉、领司徒江夏王义恭降为骠骑将军、开府仪同三司。
辛巳，镇军将军、徐兗二州刺史武陵王讳降号北中郎将。
壬午，车驾幸瓜步，是日解严。
壬辰，征北将军始兴王浚解南兗州。
庚子，以辅国将军臧质为雍州刺史。
戊申，徐州刺史武陵王讳为南兗州刺史。
甲寅，护军将军萧思话为抚军将军、徐兗二州刺史。
戊寅，以爽为司州刺史。
五月乙酉，亡命司马顺则自号齐王，据梁邹城。
丁巳，婆皇国，戊戌，河南王，并遣使献方物。
己巳，骠骑将军江夏王义恭领南兗州刺史。
戊申，以尚书左仆射何尚之为尚书令，太子詹事徐湛之为尚书仆射、护军将军。
壬子，以后将军随王诞为安南将军、广州刺史。
六月壬戌，以北中郎将武陵王讳为江州刺史，以振武将军、秦郡太守刘兴祖为青、冀二州刺史。
秋七月甲辰，安东将军倭王倭济进号安东大将军。
八月癸亥，梁邹平，斩司马顺则。
冬十月癸亥，高丽国遣使献方物。
十一月壬寅，曲赦二兗、徐、豫、青、冀六州。
是冬，徙彭城流民于瓜步，淮西流民于姑孰，合万许家。
二十九年春正月甲午，诏曰：经寇六州，居业未能，仍值灾涝，饥困荐臻。
二月庚申，虏帅拓跋焘死。
庚午，立第十二皇子休仁为建安王。
以骠骑参军张永为冀州刺史。
五月甲午，罢湘州并荆州。
以始兴、临贺、始安三郡属广州。
未劳资斧，已伏天诛，子孙相残，亲党离贰，关、洛伪帅，并怀内款，河朔遗民，注诚请效。
拯溺荡秽，今其会也。
可符骠骑、司空二府，各部分所统，东西应接。
归义建绩者，随劳酬奖。
是月，京邑雨水。
六月己酉，遣部司巡行，赐樵米，给船。抚军将军萧思话率众北伐。
以征北从事中郎刘瑀为益州刺史。
秋七月壬辰，汝阴王浑改封武昌王，淮阳王讳改封湘东王。
丁酉，省大司农、太子仆、廷尉监官。
八月丁卯，萧思话攻确磝，不拔，退还。
九月丁亥，以平西将军吐谷浑拾寅为安西将军、秦河二州刺史。
己丑，抚军将军、徐兗二州刺史萧思话加冀州刺史，兗州如故。
冬十月癸亥，司州刺史鲁爽攻虎牢不拔，退还。
十一月壬寅，扬州刺史庐陵王绍薨。
十二月辛未，以骠骑将军、南兗州刺史江夏王义恭为大将军、南徐州刺史，录尚书事如故。
三十年春正月戊寅，以司空、荆州刺史南谯王义宣为司徒、中军将军、扬州刺史。
以南兗州并南徐州。
庚辰，以领军将军刘遵考为平西将军、豫州刺史。
壬午，以征北将军、南徐州刺史始兴王浚为卫将军、荆州刺史。
戊子，江州刺史武陵王讳统众军伐西阳蛮。
癸巳，以豫州刺史南平王铄为抚军将军、领军将军。
二月壬子，遣运部赈恤。
甲子，上崩于含章殿，时年四十七。谥曰景皇帝，庙曰中宗。
三月癸巳，葬长宁陵。
世祖践阼，追改谥及庙号。
史臣曰：太祖幼年特秀，顾无保傅之严，而天授和敏之姿，自禀君人之德。
及正位南面，历年长久，纲维备举，条禁明密，罚有恆科，爵无滥品。故能内清外晏，四海谧如也。
昔汉氏东京常称建武、永平故事，自兹厥后，亦每以元嘉为言，斯固盛矣授将遣帅，乖分阃之命，才谢光武，而遥制兵略，至于攻日战时，莫不仰听成旨。
世祖孝武皇帝讳骏，字休龙，小字道民，文帝第三子也。
元嘉七年秋八月庚午生。
十六年，都督湘州诸军事、征虏将军、湘州刺史，领石头戍事。
十七年，迁使持节、都督南豫豫司雍并五州诸军事、南豫州刺史，将军如故，犹戍石头。
二十一年，加督秦州，进号抚军将军。
明年，徙都督雍梁南北秦四州荆州之襄阳竟陵南阳顺阳新野随六郡诸军事、宁蛮校尉、雍州刺史，持节、将军如故。
自晋氏江左以来，襄阳未有皇子重镇，时太祖欲经略关、河，故有此授。寻给鼓吹一部。
二十五年，改授都督南兗徐兗青冀幽六州豫州之梁郡诸军事、安北将军、徐州刺史，持节如故，北镇彭城。
寻领兗州刺史。
始兴王浚为南兗州，上解督南兗。
二十八年，进督南兗州、南兗州刺史，当镇山阳。
寻迁都督江州荆州之江夏豫州之西阳晋熙新蔡四郡诸军事、南中郎将、江州刺史，持节如故。
时缘江蛮为寇，太祖遣太子步兵校尉沈庆之等伐之，使上总统众军。
会元凶弑逆，以上为征南将军，加散骑常侍。
上率众入讨，荆州刺史南谯王义宣、雍州刺史臧质并举义兵。
四月辛酉，上次溧洲。
癸亥，冠军将军柳元景前锋至新亭，修建营垒。
甲子，贼劭亲率众攻元景，大败退走。
丙寅，上次江宁。
丁卯，大将军江夏王义恭来奔，奉表上尊号。
戊辰，上至于新亭。
赃污清议，悉皆荡除。
高年、鳏寡、孤幼、六疾不能自存，人赐谷五斛。
戊子，以平南将军、湘州刺史建安王休仁为安南将军、江州刺史，晋安王子勋为镇军将军、雍州刺史，徐州刺史新安王子鸾为抚军将军，领司徒、刺史如故，辅国将军江夏王世子伯禽为湘州刺史。
壬申，以征虏将军王僧达为尚书右仆射。
五月甲戌，辅国将军申坦克京城。
乙亥，辅国将军硃修之克东府。
丙申，克定京邑。
朕以眇身，奄承皇业，奉寻历命，鉴寐震怀。
万邦风政，人治之本，感念陵替，若疚在心。
可分遣大使巡省方俗。
是日解严。
甲申，尊所生路淑媛为皇太后。
乙酉，立妃王氏为皇后。
戊子，以左卫将军柳元景为雍州刺史。
壬辰，以太尉江夏王义恭为太傅，领大司马。
甲午，曲赦京邑二百里内，并蠲今年租税。
戊戌，以抚军将军南平王铄为司空，建平王宏为尚书左仆射，东海王祎为抚军将军，新除尚书左仆射萧思话迁职。
六月壬寅，以骠骑参军坦护之为冀州刺史。
甲辰，以山阳太守申恬为青州刺史。
以江夏内史硃修之为平西将军、雍州刺史，御史中丞王昙生为广州刺史。
己酉，以司州刺史鲁爽为豫州刺史。
甲午，丞相南郡王义宣改为荆、湘二州刺史，骠骑大将军、荆州刺史竟陵王诞改为扬州刺史，南蛮校尉王僧达为护军将军。
丙辰，以侍中南谯王世子恢为湘州刺史。
夫量入为出，邦有恆典；而经给之宜，多违常度。
兵役糜耗，府藏散减，外内众供，未加损约，非所以聿遵先旨，敬奉遗图。
自今诸可薄己厚民、去烦从简者，悉宜施行，以称朕意。
庚申，诏有司论功班赏，各有差。
辛酉，安西将军、西秦河二州刺史吐谷浑拾寅进号镇西大将军、开府仪同三司。
庚午，还分南徐，立南兗州。
辛未，改封南谯王义宣为南郡王，随王诞为竟陵王，义宣次子宜阳侯恺为宜阳县王。
闰月壬申，以领军将军沈庆之为镇军将军、南兗州刺史。
癸酉，以护军将军柳元景为领军将军。
丙子，遣兼散骑常侍乐询等十五人巡行风俗。
甲申，蠲寻阳、西阳郡租布三年。
是月，置卫尉官。
甲寅，诏曰：世道未夷，惟忧在国。
王公卿士，凡有嘉谋善政，可以维风训俗，咸达乃诚，无或依隐。
辛酉，诏曰：百姓劳弊，徭赋尚繁，言念未乂，宜崇约损。
可省细作并尚方，雕文靡巧，金银涂饰，事不关实，严为之禁。
供御服膳，减除游侈。
水陆捕采，各顺时日。
官私交市，务令优衷。
贵戚竞利，悉皆禁绝。
戊戌，以右卫将军宗悫为广州刺史。
己巳，司空南平王铄薨。
乙亥，尚书左仆射建平王宏加中书监、中军将军。
抚军司马费沈为梁、南秦二州刺史。
甲午，护军将军王僧达迁职。
九月丁巳，以前尚书刘义綦为中护军。
壬戌，新亭战亡者，复同京城。
劭党南海太守萧简据广州反。
丁卯，辅国将军邓琬讨平之。
冬十月癸未，车驾于阅武堂听讼。
十一月丙午，以左军将军鲁秀为司州刺史。
丙辰，停台省众官朔望问讯。
丙寅，高丽国遣使献方物。
十二月甲戌，省都水台，罢都水使者官，置水衡令官。
癸未，以将置东宫，省太子率更令、步兵、翊军校尉、旅贲中郎将、冗从仆射、左右积弩将军官。
中庶子、中舍人、庶子、舍人、洗马，各减旧员之半。
孝建元年春正月己亥朔，车驾亲祠南郊，改元，大赦天下。
壬寅，以丹阳尹萧思话为安北将军、徐州刺史。
甲辰，护军将军刘义綦迁职，以尚书令何尚之为左光禄大夫、护军将军。
凡诸守莅亲民之官，可详申旧条，勤尽地利。
力田善蓄者，在所具以名闻。
四方秀孝，非才勿举，献答允值，即就铨擢。
若止无可采，犹赐除署；
尚书百官之元本，庶绩之枢机，丞郎列曹，局司有在。
而顷事无巨细，悉归令仆，非所以众材成构，群能济业者也。
壬戌，更铸四铢钱。
丙寅，立皇子子业为皇太子。
赐天下为父后者爵一级。
孝子、顺孙、义夫、节妇粟帛各有差。
是月，起正光殿。
乙亥，抚军将军东海王祎迁职。
己卯，领军将军柳元景加抚军将军。
壬午，曲赦豫州。
辛卯，左卫将军王玄谟为豫州刺史。
癸巳，玄谟进据梁山。
丙申，以安北司马夏侯祖欢为兗州刺史。
三月癸亥，内外戒严。
辛丑，以安北将军、徐州刺史萧思话为安南将军、江州刺史，抚军将军柳元景即本号为雍州刺史。
癸卯，以太子左卫率庞秀之为徐州刺史。
徐遗宝为夏侯祖欢所破，弃众走。
丙寅，以辅国长史明胤为冀州刺史。
夏四月戊辰，以后将军刘义綦为湘州刺史。
甲申，以平西将军、雍州刺史硃修之为安西将军、荆州刺史。
丙戌，镇军将军、南兗州刺史沈庆之大破鲁爽于历阳之小岘，斩爽。
癸巳，进庆之号镇北大将军。
乙未，立第十九皇子子云为晋陵王。
五月甲寅，义宣等攻梁山，王玄谟大破之。
癸亥，以吴兴太守刘延孙为尚书右仆射。
六月戊辰，臧质走至武昌，为人所斩，传首京师。
丙子，以征虏将军武昌王浑为雍州刺史。
癸未，分扬州立东扬州；
分荆、湘、江、豫州立郢州。
罢南蛮校尉。
戊子，省录尚书事。
庚寅，义宣于江陵赐死。
甲寅，大赦天下。
文武赐爵一级；
辛酉，于雍州立建昌郡。
八月庚午，抚军大将军柳元景复为领军将军，本号如故。
壬申，以游击将军垣护之为徐州刺史。
壬辰，以安西司马梁坦为梁、南秦二州刺史。
九月丙申，以强弩将军尹怀顺为宁州刺史。
丁酉，左光禄大夫何尚之解护军将军。
甲辰，加尚之特进。
丙午，以安南将军、江州刺史萧思话为镇西将军、郢州刺史。
国难频深，忠勇奋厉，实凭圣义，大教所敦。
可开建庙制，同诸侯之礼。
丁亥，以秘书监东海王祎为抚军将军、江州刺史。
于郢州立安陆郡。
十一月癸卯，复立都水台，置都水使者官。
是岁，始课南徐州侨民租。
二年正月壬寅，以冠军将军湘东王讳为中护军。
二月己丑，婆皇国遣使献方物。
丙寅，以镇北大将军、南兗州刺史沈庆之为左光禄大夫、开府仪同三司。
辛巳，以尚书右仆射刘延孙为南兗州刺史。
三月辛亥，以吴兴太守刘遵考为湘州刺史。
壬子，以行征西将军杨文智为征西将军、北秦州刺史。
夏四月壬申，河南国遣使献方物。
壬午，以豫章太守檀和之为豫州刺史。
五月戊戌，以湘州刺史刘遵考为尚书右仆射，前军司马垣闳为交州刺史。
庚子，以辅国将军申坦为徐、兗二州刺史。
癸卯，以右卫将军顾觊之为湘州刺史。
丁未，以金紫光禄大夫王偃为右光禄大夫。
六月甲子，以国哀除释，大赦天下。
庚辰，以曲江县侯王玄谟为豫州刺史。
戊戌，镇西将军萧思话卒。
己酉，以益州刺史刘秀之为郢州刺史。
倭国遣使献方物。
甲寅，以义兴太守到元度为益州刺史。
八月庚申，雍州刺史武昌王浑有罪，废为庶人，自杀。
辛酉，以南兗州刺史刘延孙为镇军将军、雍州刺史。
斤陀利国遣使献方物。
三吴民饥，癸酉，诏所在赈贷。
丙子，诏曰：诸苑禁制绵远，有妨肄业。
可详所开弛，假与贫民。
壬午，以新除豫州刺史王玄谟为青、冀二州刺史，青州刺史申恬为豫州刺史。
甲申，以右卫将军檀和之为南兗州刺史。
九月丁亥，车驾于宣武场阅武。
朕虽寡德，终膺鸿庆。
在朕受命之前，凡以罪徙放，悉听还本。
犯衅之门，尚有存者，子弟可随才署吏。
冬十月壬午，太傅江夏王义恭领扬州刺史，骠骑大将军、扬州刺史竟陵王诞为司空、南徐州刺史，中书监、尚书左仆射、中军将军建平王宏为尚书令，将军如故。
十一月戊子，中护军湘东王讳迁职，镇军将军刘延孙为护军将军。
甲午，以大司马垣护之为青、冀二州刺史。
十二月癸亥，以前交州刺史萧景宪为交州刺史。
戊戌，立第二皇子子尚为西阳王。
辛丑，车驾亲祠南郊。
壬子，立皇太子妃何氏。
辛未，大赦天下。
二月癸亥，右光禄大夫王偃卒。
甲子，以广州刺史宗悫为平西将军、豫州刺史。
丁卯，以新除御史中丞王翼为广州刺史。
丁丑，始制朔望临西堂接群下，受奏事。
壬午，内外官有田在近道，听遣所给吏僮附业。
三月癸丑，以西阳王子尚为南兗州刺史。
闰月戊午，尚书右仆射刘遵考迁职。
癸酉，鄱阳王休业薨。
庚辰，停元嘉三十年以前兵工考剔。
夏五月辛酉，制荆、徐、兗、豫、雍、青、冀七州统内，家有马一匹者，蠲复一丁。
壬戌，以右卫将军刘瑀为益州刺史。
六月，上于华林园听讼。
秋七月，太傅江夏王义恭解扬州。
丙子，以南兗州刺史西阳王子尚为扬州刺史，秘书监建安王休仁为南兗州刺史。
八月戊戌，以北军中郎谘议参军费淹为交州刺史。
丁未，以尚书吏部王琨为广州刺史。
九月壬戌，以丹阳尹刘遵考为尚书左仆射。
冬十月癸未，以寻阳太守张悦为益州刺史。
丙午，太傅江夏王义恭进位太宰，领司徒。
丁未，领军将军柳元景加骠骑将军，尚书令建平王宏加中书监、卫将军，抚军将军、江州刺史东海王祎进号平南将军。
十一月癸丑，淮南太守袁景有罪弃市。
十二月丙午，以侍中孔灵符为郢州刺史。
大明元年春正月辛亥朔，改元，大赦天下。
赐高年、孤疾粟帛各有差。
庚午，护军将军刘延孙迁职，右卫将军湘东王讳为中护军。
京邑雨水，辛未，遣使检行，赐以樵米。
二月己亥，复亲民职公田。
索虏寇兗州。
三月壬戌，制大臣加班剑者，不得入宫城门。
梁州獠求内属，立怀汉郡。
丙申，遣使按行，赐给医药。
死而无收敛者，官为敛埋。
庚子，省湘州宋建郡并临贺。
五月，吴兴、义兴大水，民饥。
乙卯，遣使开仓赈恤。
五月庚辰，于华林园听讼。
乙亥，以左卫将军沈昙庆为徐州刺史，辅国将军梁瑾葱为河州刺史、宕昌王。
六月己卯，以前太子步兵校尉刘祗子歆继南丰王朗。
辛巳，以长水校尉山阳王休祐为东扬州刺史。
以丹阳尹颜竣为东扬州刺史。
秋七月辛未，土断雍州诸侨郡县。
八月戊戌，于兗州立阳平郡。
癸酉，于华林园听讼。
甲辰，司空、南徐州刺史竟陵王诞改为南兗州刺史，太子詹事刘延孙为镇军将军、南徐州刺史。
冬十月丙申，诏曰：旒纩之道，有孚于结绳，日昃之勤，已切于姬后。
况世弊教浅，岁月浇季。
朕虽戮力宇内，未明求衣，而识狭前王，务广昔代，永言菲德，其愧良深。
自今百辟庶尹，下民贱隶，有怀诚抱志，拥郁衡闾，失理负谤，未闻朝听者，皆听躬自申奏，小大以闻。
朕因听政之日，亲对览焉。
甲辰，以百济王余庆为镇东大将军。
十二月丁亥，顺阳王休范改封桂阳王。
壬寅，于华林园听讼。
二年春正月辛亥，车驾祀南郊。
壬戌，诏曰：先帝灵命初兴，龙飞西楚，岁纪浸远，感往缠心。
奉迎文武，情深常隶，思弘殊泽，以申永怀。
吏身可赐爵一级，军户免为平民。
二月丙子，诏曰：政道未著，俗弊尚深，豪侈兼并，贫弱困窘，存阙衣裳，没无敛槥，朕甚伤之。
乙酉，以金紫光禄大夫褚湛之为尚书左仆射。
丙戌，中书监、尚书令、卫将军建平王宏以本号开府仪同三司，中书监如故。
丁酉，骠骑将军柳元景以本号开府仪同三司。
甲辰，散骑常侍义阳王昶为中军将军。
三月丁未，中书监、尚书令、卫将军建平王宏薨。
乙卯，以田农要月，太官停杀牛。
十二月戊午，上于华林园听讼。
癸酉，以宁朔将军刘季之为司州刺史。
夏四月甲申，立皇子子绥为安陆王。
甲午，以海陵王休茂为雍州刺史。
辛丑，地震。
五月戊申，复西阳郡。
六月戊寅，增置吏部尚书一人，省五兵尚书。
丁亥，左光禄大夫何尚之加开府仪同三司。
戊子，以金紫光禄大夫羊玄保为右光禄大夫。
丙申，诏曰：往因师旅，多有逋亡。
或连山染逆，惧致军宪；
或辞役惮劳，苟免刑罚。
虽约法从简，务思弘宥，恩令骤下，而逃伏犹多，岂习愚为性，忸恶难反；
秋七月甲辰，彭城民高阇等谋反伏诛。
癸亥，以右卫将军颜师伯为青、冀二州刺史。
八月乙酉，河南王遣使献方物。
丙戌，中书令王僧达有罪，下狱死。
己丑，以强弩将军杜叔文为宁州刺史，交州刺史费淹为广州刺史，南海太守垣阆为交州刺史。
甲午，以宁朔将军沈僧荣为兗州刺史。
九月癸卯，于华林园听讼。
壬戌，以宁朔将军刘道隆为徐州刺史。
襄阳大水，遣使巡行赈赡。
庚午，置武卫将军、武骑常侍官。
冬十月甲午，以中军将军义阳王昶为江州刺史。
十一月壬子，扬州刺史西阳王子尚加抚军将军。
十二月己亥，诸王及妃主庶姓位从公者，丧事听设凶门，余悉断。
闰月庚子，诏曰：夫山处岩居，不以鱼鳖为礼。
永言弘革，无替朕心。
庶简约之风，有孚于品性；
十二月乙未，上于华林园听讼。
壬戌，林邑国遣使献方物。
是冬，索虏寇青州，刺史颜师伯频大破之。
三年春正月丁亥，割豫州梁郡属徐州。
己丑，以骠骑将军、领军将军柳元景为尚书令，尚书右仆射刘遵考为领军将军。
二月乙卯，以扬州所统六郡为王畿。
以东扬州隶扬州。
时欲立司隶校尉，以元凶已立乃止。
甲子，复置廷尉监官。
荆州饥，三月甲申，原田租布各有差。
庚寅，以义兴太守垣阆为兗州刺史。
壬辰，中护军湘东王讳迁职，以中书令东海王祎为卫将军、护军将军。
癸巳，太宰江夏王义恭加中书监。
夏四月癸卯，上于华林园听讼。
丙午，以建宁太守苻仲子为宁州刺史。
乙卯，司空、南兗州刺史竟陵王诞有罪，贬爵；
诞不受命，据广陵城反，杀兗州刺史垣阆。
以始兴公沈庆之为车骑大将军、开府仪同三司、南兗州刺史讨诞。
甲子，上亲御六师，车驾出顿宣武堂。
司州刺史刘季之反叛，徐州刺史刘道隆讨斩之。
秋七月己巳，克广陵城，斩诞。
悉诛城内男丁，以女口为军赏；
尚方长徒、奚官奴婢老疾者原放。
孝子、顺孙、义夫、节妇，赐粟帛各有差。
王畿下贫之家，与近行顿所由，并蠲租一年。
丙子，以丹阳尹刘秀之为尚书右仆射。
丙戌，分淮南北复置二豫州。
以新除车骑大将军、开府仪同三司、南兗州刺史沈庆之为司空，刺史如故。
戊子，以卫将军、护军将军东海王祎为南豫州刺史，卫将军如故。
癸巳，以前左卫将军王玄谟为郢州刺史。
八月丙申，诏曰：近北讨文武，于军亡没，或殒身矢石，或疠疾死亡，并尽勤王事，而敛槥卑薄。
可普更赙给，务令丰厚。
己酉，以车骑长史庾深之为豫州刺史。
今民浇俗薄，诚浅伪深，重以寡德，弗能心化。
加国庆民和，独隔凯泽，益以惭焉。
廷尉远迩疑谳，平决攸归，而一蹈幽圄，动逾时岁。民婴其困，吏容其私。
若繁文滞劾，证逮遐广，必须亲察，以尽情状。
自后依旧听讼。
壬辰，于玄武湖北立上林苑。
庚子，镇军将军、南徐州刺史刘延孙进号车骑将军。
戊申，河西国遣使献方物。
庚戌，以河西王大沮渠安周为征虏将军、凉州刺史。
十一月己巳，高丽国遣使献方物；
肃慎国重译献楛矢、石砮；
丁卯，上于华林园听讼。
辛酉，置谒者仆射官。
四年春正月辛未，四驾祠南郊。
甲戌，宕昌王奉表献方物。
其逋负在大明三年以前，一赐原停。
力田之民，随才叙用。
孝悌义顺，赐爵一级。
孤老贫疾，人谷十斛。
百姓乏粮种，随宜贷给。
壬午，以北中郎司马柳叔仁为梁、南秦二州刺史。
左将军、荆州刺史硃修之进号镇军将军。
庚寅，立第三皇子勋为晋安王，第六皇子房为寻阳王，第七皇子子顼为历阳王，第八皇子子鸾为襄阳王。
二月庚子，侍中建安王休仁为湘州刺史。
己未，以员外散骑侍郎费景绪为宁州刺史。
三月甲子，以冠军将军巴陵王休若为徐州刺史。
丁卯，以安陆王子绥为郢州刺史。
癸酉，以徐州刺史刘道隆为青、冀二州刺史。索虏寇北阴平孔堤，太守杨归子击破之。
甲申，皇后亲桑于西郊。
夏四月癸卯，以南琅邪隶王畿。
丙午，诏曰：昔紩衣御宇，贬甘示节；土簋临天，饬俭昭度。
虽深诏有司，省游务实，而岁用兼积，年量虚广。
岂以捐丰从损，允称约心。
四时供限，可详减太半。
辛酉，诏曰：都邑节气未调，疠疫犹众，言念民瘼，情有矜伤。
可遣使存问，并给医药；其死亡者，随宜恤赡。
戊戌，于华林园听讼。
乙酉，以徐州之梁郡还属豫州。
丙戌，尚书左仆射褚湛之卒。
以抚军长史刘思考为益州刺史。
庚寅，以南下邳并南彭城郡。
秋七月甲戌，左光禄大夫、开府仪同三司何尚之薨。
八月壬寅，宕昌王遣使献方物。
己酉，以晋安王子勋为南兗州刺史。
雍州大水，甲寅，遣军部赈给。
九月辛未，以冠军将军垣护之为豫州刺史。
丁亥，改封襄阳王子鸾为新安王。
冬十月庚寅，遣新除司空沈庆之讨沿江蛮。
壬辰，制郡县减禄，并先充公限。
十一月戊辰，改细作署令为左右御府令。
丙戌，复置大司农官。
庚申，上于华林园听讼。
辛巳，车驾幸廷尉寺，凡囚系咸悉原遣。
索虏遣使请和。
丁未，车驾幸建康县，原放狱囚。
五年春正月丁卯，以宕昌王梁唐子为河州刺史。
二月癸己，车驾阅武。
军幢以下，普量班锡。
顷化弗能孚，而民未知禁，逭役违调，起触刑网。
若先已犯制，亦同荡然。
甲寅，加右光禄大夫羊玄保特进。
夏四月癸巳，改封西阳王子尚为豫章王。
丙申，加尚书令柳元景左光禄大夫、开府仪同三司。
戊戌，诏曰：南徐、兗二州去岁水潦伤年，民多困窭。
丙午，雍州刺史海陵王休茂杀司马庾深之，举兵反，义成太守薛继考讨斩之。
甲寅，以第九皇子子仁为雍州刺史。
五月癸亥，制帝室期亲，朝官非禄官者，月给钱十万。
丙辰，车驾幸阅武堂听讼。
六月丙午，以护军将军义阳王昶为中军将军。
壬子，分广陵置沛郡，省东平郡并广陵。
秋七月丙辰，诏曰：雨水猥降，街衢泛溢，可遣使巡行。
穷弊之家，赐以薪粟。
庚午，曲赦雍州。
今息警夷嶂，恬波河渚，栈山航海，向风慕义，化民成俗，兹时笃矣。来岁可修葺庠序，旌延国胄。
卫将军东海王祎以本号开府仪同三司。
乙未，车驾幸廷尉，讯狱囚。
甲戌，移南豫州治淮南于湖县。
丁丑，以冠军将军寻阳王子房为南豫州刺史。
闰月戊子，皇太子妃何氏薨。
丙申，初立驰道，自阊阖门至于硃雀门，又自承明门至于玄武湖。
壬寅，改封历阳王子顼为临海王。
十一月壬辰，诏曰：王畿内奉京师，外表众夏，民殷务广，宜思简惠。
可遣尚书就加详检，并与守宰平治庶狱。
其有疑滞，具以状闻。
丁酉，增置少府丞一人。
十二月壬申，以领军将军刘遵考为尚书右仆射。
甲戌，制天下民户岁输布四匹。
庚辰，以太常王玄谟为平北将军、徐州刺史。
六年春正月己丑，湘州刺史建安王休仁加平南将军。
下四方旌赏茂异，其有怀真抱素，志行清白，恬退自守，不交当世，或识通古今，才经军国，奉公廉直，高誉在民，具以名奏。
二月乙卯，复百官禄。
三月庚寅，立第十三皇子子元为邵陵王。
壬寅，以倭国王世子兴为安东将军。
乙巳，改豫州南梁郡为淮南郡，旧淮南郡并宣城。
丁未，辅国将军、征虏长史、广陵太守沈怀文有罪，下狱死。
四月庚申，原除南兗州大明三年以前逋租。
新作大航门。
五月丙戌，置凌室，修藏冰之礼。
壬寅，太宰江夏王义恭解领司徒。
六月辛酉，尚书左仆射、护军将军刘延孙卒。
秋七月庚辰，以荆州刺史硃修之为领军将军，广州刺史临海王子顼为荆州刺史。
戊子，以辅国将军王翼之为广州刺史。
辛卯，以西阳太守檀翼之为交州刺史。
乙亥，置清台令。
九月戊寅，制沙门致敬人主。
戊子，以前金紫光禄大夫宗悫为中护军。
乙未，尚书右仆射刘遵考为尚书左仆射，丹阳尹王僧朗为尚书右仆射。
冬十月丁巳，以山阳王休祐子士弘继鄱阳哀王休业。
十一月己卯，陈留王曹虔秀薨。
辛巳，以尚书令柳元景为司空，尚书令如故。
七年春正月癸未，诏曰：春搜之礼，著自周令；
讲事之语，书于鲁史。
今岁稔气荣，中外宁晏。
可克日于玄武湖大阅水师，并巡江右，讲武校猎。
丁亥，以尚书右仆射王僧朗为太常，卫将军颜师伯为尚书右仆射。
己丑，以尚书令柳元景为骠骑大将军、开府仪同三司。
庚寅，以南兗州刺史晋安王子勋为江州刺史。
癸巳，割吴郡属南徐州。
丙辰，诏曰：江汉楚望，咸秩周禋，礼九疑于盛唐，祀蓬莱于渤海，皆前载流训，列圣遗式。
霍山是曰南岳，实维国镇，韫灵呈瑞，肇光宋道。
丁巳，车驾校猎于历阳之乌江。
己未，车驾登乌江县六合山。
庚申，割历阳秦郡置临江郡。
壬戌，诏曰：朕受天庆命，十一年于兹矣。
凭七庙之灵，获上帝之力，礼横四海，威震八荒。
可大赦天下，行幸所经，无出今岁租布。
其逋租余债，勿复收。
赐民爵一级，女子百户牛酒。
又诏曰：朕弱年操制，出牧司雍，承政宣风，荐历年纪。
国步中阻，治戎江甸，难夷情义，实系于怀。
今或练搜训旅，涉兹境闾，故邑耆旧，在目罕存。
遣使巡慰，问民疾苦，鳏寡、孤老、六疾不能自存者，厚赐粟帛。
高年加以羊酒。
凡一介之善，随才铨贯；
前国名臣及府州佐吏，量所沾锡。
人身已往，施及子孙。
夏四月甲寅，以领军将军硃修之为特进。
丙辰，以尚书湘东王讳为领军将军。
甲子，诏曰：自非临军战陈，一不得专杀。
其罪甚重辟者，皆如旧先上须报，有司严加听察。
犯者以杀人罪论。
五月乙亥，抚军将军、扬州刺史豫章王子尚进号车骑将军，辅国将军始安王子真为广州刺史。
丙子，诏曰：自今刺史守宰，动民兴军，皆须手诏施行。唯边隅外警，及奸衅内发，变起仓卒者，不从此例。
六月甲辰，以北中郎司马柳元怙为梁、南秦二州刺史。
戊申，芮芮国、高丽国遣使献方物。
戊辰，以秦郡太守刘德愿为豫州刺史。
七月乙亥，征东大将军高丽王高琏进号车骑大将军、开府仪同三司。
秋七月丙申，诏曰：前诏江海田池，与民共利。
名山大川，往往占固。
有司严加检纠，申明旧制。
八月丁巳，诏曰：昔匹妇含怨，山焦北鄙；
大官供膳，宜从贬撤。
其王畿内及神州所统，可遣尚书与所在共详；
畿外诸州，委之刺史。
尤弊之家，开仓赈给。
今二麦未晚，甘泽频降，可下东境郡，勤课垦殖。
尤弊之家，量贷麦种。
朕聿含五光，奄一天下，思尽宝戒之规，以塞谋危之路。
当沿时省方，观察风俗。
外详考旧典，以副侧席之怀。
丙申，立第十七皇子子嗣为东平王。
冬十月壬寅，太子冠，赐王公以下帛各有差。
戊申，车驾巡南豫州。
诏曰：朕巡幸所经，先见百年者，及孤寡老疾，并赐粟帛。
狱系刑罪，并亲听讼。
其士庶或怨郁危滞，受抑吏司，或隐约洁立，负摈州里，皆听进朕前，面自陈诉。
若忠信孝义，力田殖谷，一介之能，一艺之美，悉加旌赏。
可即开行仓，并加赈赐。
癸亥，卫将军、开府仪同三司东海王祎为司空，中军将军义阳王昶加开府仪同三司。
丙寅，诏曰：赏庆刑威，奄国彝轨，黜幽升明，辟宇恆宪。
若废务乱民，随愆议罚，主者详察以闻。
十一月丙子，曲赦南豫州殊死以下。
巡幸所经，详减今岁田租。
乙酉，诏遣祭晋大司马桓温、征西将军毛璩墓。
上于行所讯溧阳、永世、丹阳县囚。
癸巳，车驾习水军于梁山，有白爵二集华盖，有司奏改大明七年为神爵元年，诏不许。
乙未，原放行狱徒系。
东诸郡大狱，壬寅，遣使开仓贷恤，听受杂物当租。
十二月丙午，行幸历阳。
南豫州别署敕系长徒，一切原散。
其兵期考袭谪戍，悉停。
高年孤疾，赐帛十匹，蠲郡租十年。
己未，太宰江夏王义恭加尚书令。
于博望梁山立双阙。
八年春正月甲戌，诏曰：东境去岁不稔，宜广商货。
远近贩鬻米粟者，可停道中杂税。
其以仗自防，悉勿禁。
癸未，安北将军、雍州刺史刘秀之卒。
二月辛丑，特进硃修之卒。
壬寅，诏曰：去岁东境偏旱，田亩失收。
可出仓米付建康、秣陵二县，随宜赡恤。
若济拯不时，以至捐弃者，严加纠劾。
乙巳，以镇军将军湘东王讳为镇北将军、徐州刺史。
夏闰五月辛丑，以前御史中丞萧惠开为青、冀二州刺史。
壬寅，太宰江夏王义恭领太尉。
特进、右光禄大夫羊玄保卒。
庚申，帝崩于玉烛殿，时年三十五。
秋七月丙午，葬丹阳秣陵县岩山景宁陵。
史臣曰：役己以利天下，尧、舜之心也；
利己以及万物，中主之志也；
元嘉二十六年正月甲申生。
世祖镇寻阳，子业留京邑。
三十年，世祖入伐元凶，被囚侍中下省，将见害者数矣，卒得无恙。
世祖践祚，立为皇太子。
大明二年，出居东宫。
四年，讲《孝经》于崇正殿。
七年，加元服。
八年闰王月庚申，世祖崩，其日，太子即皇帝位。
太宰江夏王义恭解尚书令，加中书监，骠骑大将军柳元景加尚书令。
甲子，置录尚书，太宰江夏王义恭录尚书事。
六月辛未，诏曰：朕以眇身，夙绍洪业，敬御天威，钦对灵命。
凡曲令密文，繁而伤治，关市僦税，事施一时，而奸吏舞文，妄兴威福，加以气纬舛玄，偏颇滋甚。
悉宜并省，以酬氓愿。
籓王贸货，壹皆禁断。
外便具条以闻。
戊寅，以豫州之淮南郡复为南梁郡，复分宣城还置淮南郡。
庚辰，以南海太守袁昙远为广州刺史。
庚戌，婆皇国遣使献方物。
崇皇太后曰太皇太后，皇后曰皇太后。
乙卯，罢南北二驰道。
孝建以来所改制度，还依元嘉。
丙辰，追崇献妃为皇后。
乙丑，抚军将军、南徐州刺史新安王子鸾解领司徒。
八月丁卯，领军将军王玄谟为镇北将军、南徐州刺史。
己未，以青、冀二州刺史萧惠开为益州刺史。
己丑，皇太后崩。
京师雨水。
庚子，遣御史与官长随宜赈恤。
癸卯，以尚书左仆射刘遵考为特进、右光禄大夫。乙卯，文穆皇后祔葬景宁陵。
冬十月甲戌，太常建安王休仁为护军将军。
戊寅，辅国将军宋越为司州刺史。
庚辰，原除扬、南徐州大明七年逋租。
十二月乙酉，以尚书右仆射颜师伯为尚书左仆射。
壬辰，以王畿诸郡为扬州，以扬州为东扬州。
癸巳，以车骑将军、扬州刺史豫章王子尚为司徒、扬州刺史。
去岁及是岁，东诸郡大旱，甚者米一升数百，京邑亦至百余，饿死者十有六七。
孝建以来，又立钱署铸钱，百姓因此盗铸，钱转伪小，商货不行。
永光元年春正月乙未朔，改元，大赦天下。
乙巳，省诸州台传。
二月丁丑，减州郡县田租之半。
庚寅，铸二铢钱。
三月甲辰，罢临江郡。
五月己亥，割郢州随郡属雍州。
丙午，以后军司马张牧为交州刺史。
六月己巳，左军长史刘道隆为梁、南秦二州刺史。
乙亥，安西将军、雍州刺史宗悫卒。
壬午，卫将军、南豫州刺史湘东王讳改为雍州刺史。
秋八月辛酉，越骑校尉戴法兴有罪，赐死。
庚午，以尚书左仆射颜师伯为尚书仆射，吏部尚书王景文为尚书右仆射。
癸酉，帝自率宿卫兵，诛太宰江夏王义恭、尚书令、骠骑大将军柳元景、尚书仆射颜师伯、廷尉刘德愿。
改元为景和元年，文武赐位二等。
赐为父后者爵一级。
甲戌，司徒、扬州刺史豫章王子尚领尚书令，射声校尉沈文秀为青州刺史，左军司马崔道固为冀州刺史。
可甄访郡国，招聘闾部：其有孝性忠节，幽居遁栖，信诚义行，廉正表俗，文敏博识，干事治民，务加旌举，随才引擢。
主者精加详括，称朕意焉。
庚辰，以石头城为长乐宫，东府城为未央宫。
罢东扬州并扬州。
甲申，以北邸为建章宫，南第为长杨宫。
丙戌，原除吴、吴兴、义兴、晋陵、琅邪五郡大明八年以前逋租。
己丑，复立南北二驰道。
九月癸巳，车驾幸湖熟，奏鼓吹。
庚子，以南兗州刺史永嘉王子仁为南徐州刺史，丹阳尹始安王子真为南兗州刺史。
辛丑，抚军将军、南徐州刺史新安王子鸾免为庶人，赐死。
丙午，以兗州刺史薛安都为平北将军、徐州刺史。
己酉，车驾讨征北将军、徐州刺史义阳王昶，内外戒严。
昶奔于索虏。
辛亥，右将军、豫州刺史山阳王休祐进号镇西大将军。
甲寅，以安西长史袁鳷为雍州刺史。
戊午，以左民尚书刘思考为益州刺史。
是日解严，车驾幸瓜步。
开百姓铸钱。
冬十月癸亥，曲赦徐州。
以建安休仁为护军将军。
己卯，东阳太守王藻下狱死。
以宫人谢贵嫔为夫人，加虎贲靸戟，鸾辂龙旂，出警入跸，实新蔡公主也。
乙酉，以镇北大将军、豫州刺史山阳王休祐为镇军大将军、开府仪同三司。
十一月壬辰，宁朔将军何迈下狱死。
新除太尉沈庆之薨。
壬寅，立皇后路氏，四厢奏乐。
赦扬、南徐二州。
丁未，皇子生，少府刘胜之子也。
壬子，以特进、左光禄大夫、护军将军建安王休仁为骠骑大将军、开府仪同三司。
戊午，南平王敬猷、庐陵王敬先、安南侯敬渊并赐死。
时帝凶悖日甚，诛杀相继，内外百司，不保首领。
帝将南巡荆、湘二州以厌之。
太宗与左右阮佃夫、王道隆、李道兒密结帝左右寿寂之、姜产之等十一人，谋共废帝。
戊午夜，帝于华林园竹堂射鬼。
时巫觋云：此堂有鬼。
故帝自射之。
寿寂之怀刀直入，姜产之为副。
帝欲走，寂之追而殒之，时年十七。
司徒领护军八座：子业虽曰嫡长，少禀凶毒，不仁不孝，著自髫龀。
孝武弃世，属当辰历。
逼以内外维持，忍虐未露，而凶惨难抑，一旦肆祸，遂纵戮上宰，殄害辅臣。
子鸾兄弟，先帝钟爱，含怨既往，枉加屠酷。
昶茂亲作捍，横相征讨。
新蔡公主逼离夫族，幽置深宫，诡云薨殒。
襄事甫尔，丧礼顿释，昏酣长夜，庶事倾遗。
朝贤旧勋，弃若遗土。
管弦不辍，珍羞备膳。
詈辱祖考，以为戏谑。
行游莫止，淫纵无度。
诛剪无辜，籍略妇女。
建树伪竖，莫知谁息。
拜嫔立后，庆过恆典。
宗室密戚，遇若婢仆，鞭捶陵曳，无复尊卑。南平一门，特钟其酷。
苛罚酷令，终无纪极，夏桀、殷辛，未足以譬。
行秽禽兽，罪盈三千。
高祖之业将泯，七庙之享几绝。
卫将军湘东王体自太祖，天纵英圣，文皇钟爱，宠冠列籓。
且勋德高邈，大业攸归，宜遵汉、晋，纂承皇极。主者详旧典以时奉行。
葬废帝丹阳秣陵县南郊坛西。
子业启事陈谢，上又答曰：书不长进，此是一条耳。
始犹难诸大臣及戴法兴等，既杀法兴，诸大臣莫不震慑。
内外危惧，殿省骚然。
初太后疾笃，遣呼帝。
帝曰：病人间多鬼，可畏，那可往。
太后怒，语侍者：将刀来，破我腹，那得生如此宁馨兒及太后崩后数日，帝梦太后谓之曰：汝不孝不仁，本无人君之相。
孝武险虐灭道，怨结人神，兒子虽多，并无天命。
其后湘东王绍位，果文帝子也。
故帝聚诸叔京邑，虑在外为患。
山阴公主淫恣过度，谓帝曰：妾与陛下，虽男女有殊，俱托体先帝。
陛下六宫万数，而妾唯驸马一人。
事不均平，一何至此帝乃为主置面首左右三十人；
进爵会稽郡长公主，秩同郡王侯，汤沐邑二千户，给鼓吹一部，加班剑二十人。
帝每出，与朝臣常共陪辇。
主以吏部郎褚渊貌美，就帝请以自侍，帝许之。
渊侍主十日，备见逼迫，誓死不回，遂得免。
帝所幸阉人华愿兒，官至散骑常侍，加将军带郡。
帝少好讲书，颇识古事，自造《世祖诔》及杂篇章，往往有辞采。
以魏武帝有发丘中郎将、摸金校尉，乃置此二官。
以建安王休祐领之。
其余事迹，分见诸传。
史臣曰：废帝之事行著于篇。
若夫武王数殷纣之衅，不能挂其万一；
霍光书昌邑之过，未足举其毫厘。
假以中才之君，有一于此，足以霣社残宗，污宫潴庙，况总斯恶以萃一人之体乎其得亡，亦为幸矣。
太宗明皇帝讳彧，字休炳，小字荣期，文帝第十一子也。
元嘉十六年十月戊寅生。
元凶弑立，以为骁骑将军，加给事中。
世祖践阼，为秘书监，迁冠军将军、南兰陵下邳二郡太守，领石头戍事。
孝建元年，徙为南彭城、东海二郡太守，将军如故，镇京口。
其年，征为中护军。
三年，徙卫尉，侍中如故。
二年，迁侍中，领游击将军。
又为左卫将军，卫尉如故。
大明元年，转中护军，卫尉如故。
三年，为都官尚书，领游击将军，卫尉如故。
八年，出为使持节、都督徐兗二州豫州之梁郡诸军事、镇北将军、徐州刺史，给鼓吹一部。
其年，征为侍中、护军将军。
未拜，复为领军将军，侍中如故。
永光元年，又出为使持节、散骑常侍、都督南豫豫司江四州扬州之宣城诸军事、卫将军、南豫州刺史，镇姑孰。
又徙为都督雍梁南北秦四州郢州之竟陵诸军事、宁蛮校尉、雍州刺史，持节、常侍、将军如故。
废帝景和末，上入朝，被留停都。
废帝诛害宰辅，杀戮大臣，恆虑有图之者，疑畏诸父，并拘之殿内，遇上无礼，事在《文诸王传》。
将加祸害者，前后非一。
上先已与腹心阮佃夫、李道兒等密共合谋。
于时废帝左右常虑祸及，人人有异志。
唯有直皞将军宋越、谭金、童太一等数人为其腹心，并虓虎有干力，在殿省久，众并畏服之，故莫敢动。
是夕，越等并外宿。
佃夫、道兒因结寿寂之等殒废帝于后堂，十一月二十九日夜也。
事定，上未知所为。
建安王休仁便称臣奉引升西堂，登御坐，召见诸大臣。
于时事起仓卒，上失履，跣至西堂，犹著乌帽。
坐定，休仁呼主衣以白帽代之，令备羽仪。
虽未即位，凡众事悉称令书施行。
己未，司徒扬州刺史豫章王子尚、山阴公主并赐死。
十二月庚申朔，令书以司空东海王祎为中书监、太尉，镇军将军、江州刺史晋安王子勋进号车骑将军、开府仪同三司。
癸亥，以新除骠骑大将军建安王休仁为司徒、尚书令、扬州刺史，镇军将军、开府仪同三司山阳王休祐进号骠骑大将军、荆州刺史。
乙丑，改封安陆王子绥为江夏王。
太祖文皇帝以大明定基；
世祖孝武皇帝以下武宁乱。
其狎侮五常，怠弃三正，矫诬上天，毒流下国，实开辟所未有，书契所未闻。
敬猷兄弟，以睚眦歼夷。
征逼义阳，将加屠脍。
陵辱戚籓，槚楚妃主。
夺立左右，窃子置储，肆酗于朝，宣淫于国。
事秽东陵，行污飞走。
又欲鸩毒崇宪，虐加诸父，事均宫阃，声遍国都。
万姓崩心，妻子不复相保。
皇纲绝而复纽，天纬缺而更张。
业业矜矜，若履冰谷，思与亿兆，同此维新。
长徒之身，特赐原遣。
亡官失爵，禁锢旧劳，一依旧典。
其昏制谬封，并皆刊削。
己巳，以安西将军、南豫州刺史刘遵考为特进、右光禄大夫，辅国将军、历阳南谯二郡太守建平王景素为南豫州刺史。
辛未，改封临贺王子产为南平王，晋熙王子舆为庐陵王。
壬申，以尚书左仆射王景文为尚书仆射。
新除中护军刘道隆卒。
壬午，诏曰：朕戡乱宁民，属膺景祚。
而国故频罹，仁泽偏壅。
巡方问俗，弘政所先，可分遣大使，广求民瘼，考守宰之良，采衡闾之善。
若狱犴淹枉，伤民害教者，具以事闻；
鳏寡孤独，癃残六疾，不能自存者，郡县优量赈给；
贞妇孝子，高行力田，许悉条奏。
务询舆诵，广纳嘉谋，每尽皇华之旨，俾若朕亲览焉。
乙亥，追尊所生沈婕妤曰宣皇太后。
丙子，诏曰：皇室多故，糜费滋广，且久岁不登，公私歉弊。
方刻意从俭，弘济时艰，政道未孚，慨愧兼积。
大官供膳，可详所减撤，尚方御府雕文篆刻无益之物，一皆蠲省，务存简约，以称朕心。
戊寅，崇太后为崇宪皇太后，立皇后王氏。
镇军将军、江州刺史晋安王子勋举兵反，镇军长史邓琬为其谋主，雍州刺史袁鳷率众赴之。
壬辰，骠骑大将军、豫州刺史山阳王休祐改为荆州刺史。
加领军将军王玄谟镇军将军。
壬午，车驾谒太庙。
戊子，新除中军将军永嘉王子仁为护军将军。
二年春正月己丑朔，以军事不朝会。
庚寅，以金紫光禄大夫王僧朗为左光禄大夫、开府仪同三司。
镇军将军、领军将军王玄谟为车骑将军、江州刺史，平北将军、徐州刺史薛安都进号安北将军。
安都亦不受命。
癸巳，以左卫将军巴陵王休若为镇东将军；新除安东将军寻阳王子房为抚军将军；
甲午，中外戒严。
以青州刺史刘祗为南兗州刺史。
丙申，以征虏司马申令孙为徐州刺史，义阳内史庞孟虬为司州刺史。
兗州刺史殷孝祖入卫京都，仍遣孝祖前锋南伐。
甲辰，加孝祖抚军将军。
丙午，车驾亲御六师，出顿中兴堂。
辛亥，骠骑大将军、南豫州刺史山阳王休祐改为豫州刺史，统众军西讨。
吴郡太守顾琛、吴兴太守王昙生、义兴太守刘延熙、晋陵太守袁摽、山阳太守程天祚并举兵反。镇东将军巴陵王休若统众军东讨。
壬子，崇宪皇太后崩。
永世县民史逸宗据县为逆，殿中将军陆攸之讨平之。
丙辰，以新除左光禄大夫、开府仪同三司王僧朗为特进，左光禄大夫如故。
尚书仆射王文景父忧去职。
癸未，曲赦浙江东五郡。
丁亥，镇东将军巴陵王休若进号卫将军。
建武将军吴喜公率诸军破贼于吴、吴兴、会稽，平定三郡，同逆皆伏诛。
辅国将军齐王前锋北讨，辅国将军刘缅前锋南讨。
贼刘胡领众四万据赭圻。
三月庚寅，抚军将军沈攸之代为南讨前锋。
贼众稍盛，袁鳷顿鹊尾，联营迄至浓湖，众十余万。
壬辰，以新除太子詹事张永为青、冀二州刺史。
丙申，镇北将军、南徐州刺史桂阳王休范总统北讨诸军事。
丁酉，以尚书刘思考为徐州刺史。
戊戌，贬寻阳王子房爵为松滋县侯。
乙巳，以奉朝请郑黑为司州刺史。
辛亥，镇北将军、南徐州刺史桂阳王休范领南兗州刺史。
壬子，断新钱，专用古钱。
癸丑，原赦扬、南徐二州囚系，凡逋亡一无所问。
夏四月壬午，以散骑侍郎明僧暠为青州刺史。
五月壬辰，以辅国将军沈攸之为雍州刺史。
丁酉，曲赦豫州。
丁未，新除尚书仆射王景文为中军将军，以青、冀二州刺史张永为镇军将军。
庚戌，以宁朔将军刘乘民为冀州刺史。
甲寅，葬崇宪皇太后于攸宁陵。
冠军将军、益州刺史萧惠开进号平西将军。
六月辛酉，镇军将军张永领徐州刺史。
京师雨水，丁卯，遣殿中将军检行赐恤。
以左军将军垣恭祖为梁、南秦二州刺史。
秋七月己丑，镇北将军、南徐兗二州刺史桂阳王休范进号征北大将军。
辛卯，镇军将军、徐州刺史张永改为南兗州刺史。
丁酉，以仇池太守杨僧嗣为北秦州刺史、武都王。
壬寅，以男子时朗之为北豫州刺史。
乙巳，龙骧将军刘道符平山阳。
辛亥，又以义军主郑叔举为北豫州刺史，镇军将军、南兗州刺史张永复领徐州刺史。
甲寅，复以冀州刺史崔道固为徐州刺史。
八月己卯，司徒建安王休仁率众军大破贼，斩伪尚书修射袁鳷，进讨江、郢、荆、雍、湘五州，平定之。
晋安王子勋、安陆王子绥、临海王子顼、邵陵王子元并赐死；
甲申，以护军将军、永嘉王子仁为平南将军、湘州刺史。
九月乙酉，曲赦江、郢、荆、雍、湘五州；守宰不得离职。
分豫州立南豫州。
癸巳，六军解严。
甲午，以中军将军王景文为安南将军、江州刺史。
戊戌，以车骑将军、江州刺史王玄谟为左光禄大夫、开府仪同三司、护军将军。
庚子，以建安王休仁世子伯融为豫州刺史。
辛丑，卫将军巴陵王休若即本号为雍州刺史。
雍州刺史沈攸之为郢州刺史。
庚戌，以太子左卫率建平王景素为南兗州刺史。
十月乙卯，永嘉王子仁、始安王子真、淮南王子孟、南平王子产、庐陵王子舆、松滋侯子房并赐死。
丁卯，以郢州刺史沈攸之为中领军，与张永俱北讨。
曲赦扬、南徐二州。
以辅国将军刘勔为广州刺史，左军将军张世为豫州刺史。
十一月甲申，以安成太守刘袭为郢州刺史。
俾夫旧赋既繁，为费弥广，鉴寐万务，每思弘革。
凡诸蠹俗妨民之事，趣末违本之业，雕绘靡丽，奇器异技，并严加裁断，务归要实。左右尚方御府诸署，供御制造，咸存俭约。
又诏曰：夫秉机询政，立教之攸本；
以建平王景素子延年为新安王。
丙申，制使东土经荒流散，并各还本，蠲众调二年。
十二月己未，以尚书金部郎刘善明为冀州刺史。
乙丑，诏曰：近众籓称乱，多染衅科。
或诚系本朝，事缘逼迫，混同证锢，良以怅然。
夫天道尚仁，德刑并用，雷霆时至，云雨必解。
朕眷言静念，思弘风泽，凡应禁削，皆从原荡。
其文武堪能，随才铨用。
辛未，以新除广州刺史刘勔为益州刺史，前巴西、梓潼二郡太守费混为广州刺史。
刘勔克寿阳，豫州平。
辛巳，以辅国将军刘灵遗为梁、南秦二州刺史。
薛安都要引索虏，张永、沈攸之大败，于是遂失淮北四州及豫州淮西地。
三年春正月庚子，以农役将兴，太官停宰牛。
癸卯，曲赦豫、南豫二州。
闰月庚午，京师大雨雪，遣使巡行，赈赐各有差。
戊寅，以游击将军垣阆为益州刺史。
二月甲申，以御史中丞羊南为广州刺史。
是日，车驾为战亡将士举哀。
己丑，以镇西司马刘亮为梁、南秦二州刺史。
索虏寇汝阴，太守张景远击破之。
丙申，曲赦青、冀二州。
三月丙子，以尚书左仆射蔡兴宗为安西将军、郢州刺史。
戊寅，以冠军将军王玄载为徐州刺史，宁朔将军崔平为兗州刺史。
夏四月癸巳，以前司州刺史郑黑为司州刺史。
乙未，冠军将军、北秦州刺史杨僧嗣进号征西将军。
庚子，立桂阳王休范第二子德嗣为庐陵王，立侍中刘韫第二子铣为南丰王。
丙午，安西将军蔡兴宗降号平西将军。
五月丙辰，宣太后崇宁陵禁内坟屋瘗迁徙者，给葬直，蠲复家丁。
戊午，以车骑将军、南豫州刺史王玄谟为左光禄大夫、开府仪同三司。
辛酉，罢南豫州并豫州。
壬戌，以太子詹事袁粲为尚书仆射。
六月乙酉，以侍中刘韫为湘州刺史。
薛安都子伯令略据雍州四郡，刺史巴陵王休若讨斩之。
岂所以还风尚本，捐华务实。
宜修道布仁，以革斯蠹。
自今鳞介羽毛，肴核众品，非时月可采，器味所须，可一皆禁断，严为科制。
壬寅，以中领军沈攸之行南兗州刺史，率众北讨。
可大赦天下。
加新除左光禄大夫王玄谟车骑将军。
丙午，遣吏部尚书褚渊慰劳缘淮将帅，随宜量赐。
戊申，以新除右卫将军刘勔为豫州刺史。
九月癸丑，镇西将军、雍州刺史巴陵王休若进号卫将军，平西将军、郢州刺史蔡兴宗进号安西将军。
乙卯，以越骑校尉周宁民为兗州刺史。
戊午，以皇后六宫以下杂衣千领，金钗千枚，班赐北征将士。
庚申，前将军兼冀州刺史崔道固进号平北将军。
甲子，曲赦徐、兗、青、冀四州。
冬十月壬午，改封新安王延年为始平王。
壬戌，芮芮国遣使奉献。
辛丑，复郡县公田。
乙卯，分徐州置东徐州，以辅国将军张谠为刺史。
高丽国、百济国遣使献方物。
十二月庚辰，以宁朔将军刘休宾为兗州刺史。
四年春正月己未，车驾亲祠南郊，大赦天下。
庚午，卫将军巴陵王休若降号左将军。
乙亥，零陵王司马勖薨。
二月辛丑，以前龙骧将军常珍奇为平北将军、司州刺史，珍奇子超越为北冀州刺史。
乙巳，右光禄大夫、车骑将军、护军将军王玄谟薨。
三月乙未，以游击将军刘怀珍为东徐州刺史。
戊辰，以军司马刘灵遗为梁、南秦二州刺史，南谯太守孙奉伯为交州刺史。
夏四月己卯，复减郡县田租之半。
东海王祎改封庐江王，山阳王休祐改封晋平王，改晋安郡为晋平郡。
辛丑，芮芮国及河南王并遣使献方物。
甲辰，以豫章太守张辩为广州刺史。
五月乙未，曲赦广州。
会稽太守张永为雍州刺史，湘州刺史刘韫为南兗州刺史。
秋七月乙巳朔，以吴郡太守王琨为中领军。
丙辰，始平王延年薨。
己未，以侍中刘袭为中护军。
庚申，以骁骑将军齐王为南兗州刺史。
八月戊子，以南康相刘勃为交州刺史。
辛卯，分青州置东青州，以辅国将军沈文靖为东青州刺史。
丁酉，安南将军、江州刺史王景文进号镇南将军。
九月丙辰，以骠骑长史张悦为雍州刺史。
戊辰，诏曰：夫愆有小大，宪随宽猛，故五刑殊用，三典异施。
朕务存钦恤，每有矜贷。
自今凡窃执官仗，拒战逻司，或攻剽亭寺，及害吏民者，凡此诸条，悉依旧制。
五人以下相逼夺者，可特赐黥刖，投畀四远，仍用代杀，方古为优，全命长户，施同造物。
庚午，曲赦扬、南徐、兗、豫四州。
发诸州兵北讨。
南康、建安、安成、宣城四郡，昔不同南逆，并不在征发之例。
甲戌，割扬州之义兴郡属南徐州。
五年春正月癸亥，车驾躬耕藉田。
大赦天下，赐力田爵一级。
以太尉庐江王祎为车骑将军、开府仪同三司、南豫州刺史。
三月乙卯，于南豫州立南义阳郡。
丙寅，车驾幸中堂听讼。
己巳，河南王遣使献方物。
夏四月辛未，割雍州随郡属郢州。
乙酉，割豫州义阳郡属郢州，郢州西阳郡属豫州。
戊子，以宁朔将军崔公烈为兗州刺史。
戊戌，新除给事黄门侍郎杜幼文为梁、南秦二州刺史。
壬申，以安西将军、郢州刺史蔡兴宗为镇东将军。
癸酉，以左卫将军沈攸之为郢州刺史。
以军兴已来，百官断俸，并给生食。
丁丑，车骑将军、南豫州刺史庐江王祎免官爵。
戊寅，以左将军、行湘州刺史巴陵王休若为征南将军、湘州刺史。
壬午，罢南豫州。
丙戌，以新除给事黄门侍郎刘亮为益州刺史。
秋七月己酉，以辅国将军王亮为徐州刺史，东莞太守陈伯绍为交州刺史。
甲寅，以山阳太守李灵谦为兗州刺史。
八月己丑，以右将军行豫州刺史刘勔为平西将军、豫州刺史。
壬辰，以海陵太守刘崇智为冀州刺史。
九月甲寅，立长沙王纂子延之为始平王。
戊午，中领军王琨迁职。
今虽关、陇犹霭，区县澄氛，偃武修文，于是乎在。
群司各举所知，以时授爵。
乙丑，以新除平西将军、豫州刺史刘勔为中领军。
十一月丁未，索虏遣使献方物。
闰月戊子，骠骑大将军、荆州刺史晋平王休祐以本号为南徐州刺史，征南将军、湘州刺史巴陵王休若为征西将军、荆州刺史，辅师将军孟阳为兗州刺史，义阳太守吕安国为司州刺史。
十二月戊戌，司徒建安王休仁解扬州刺史。
庚申，分荆、益州五郡置三巴校尉。
六年春正月乙亥，初制间二年一祭南郊，间一年一祭明堂。
二月壬寅，司徒建安王休仁为太尉，领司徒。
癸丑，皇太子纳妃。
三月乙亥，中护军刘袭卒。
丁丑，以太子詹事张永为护军将军。
夏四月癸亥，立第六皇子燮为晋熙王。
五月丁丑，以前军将军陈胤宗为徐州刺史。
丁亥，以冠军将军吐谷浑拾虔为平西将军。
戊子，奉朝请孔玉为宁州刺史。
六月己亥，以第五皇子智井继东平冲王休倩。
庚子，以侍中刘韫为抚军将军、雍州刺史，前将军、郢州刺史沈攸之进号镇军将军，扬州刺史桂阳王休范为征南大将军、江州刺史。
己未，改临贺郡为临庆郡，追改东平王休倩为临庆冲王。
七月丙戌，第五皇子智井薨。
九月乙丑，中领军刘勔加平北将军。
戊寅，立总明观，征学士以充之。
癸未，以第八皇子智涣继临庆冲王休倩。
冬十月辛卯，立第九皇子赞为武陵王。
乙巳，以前右军马诜为北雍州刺史。
己酉，车驾幸东堂听讼。
十一月己巳，高丽国遣使献方物。
戊戌，以始兴郡为宋安郡。
丙辰，护军将军张永迁职。
七年春正月甲戌，置散骑奏举郎。
二月癸巳，征南将军、荆州刺史巴陵王休若进号征西大将军、开府仪同三司。
戊戌，置百梁、陇苏、永宁、安昌、富昌、南流郡，又分广、交州三郡，合九郡，立越州。
己亥，以前将军刘康为平东将军。
妖寇宋逸攻合肥，杀汝阴太守王穆之，郡县讨平之。
甲寅，骠骑大将军、开府仪同三司、南徐州刺史晋平王休祐薨。
戊午，以征西大将军、荆州刺史巴陵王休若为征北大将军、南徐州刺史，湘州刺史建平王景素为荆州刺史。
三月辛酉，索虏遣使献方物。
夏四月辛丑，减天下死罪一等，凡敕系悉遣之。
甲辰，于南兗州置新平郡。
癸丑，金紫光禄大夫张永领护军。
五月戊午，司徒建安王休仁有罪，自杀。
辛酉，以宁朔长史孙超之为广州刺史，尚书左仆射、扬州刺史王景文以刺史领中书监。
庚午，以尚书右仆射袁粲为尚书令，新除吏部尚书褚渊为尚书左仆射。
辛未，监吴郡王僧虔行湘州刺史。
丙戌，追免晋平王休祐为庶人。
秋七月丁巳，罢散骑奏举郎。
乙丑，新除车骑大将军、江州刺史巴陵王休若薨。桂阳王休范以新除骠骑大将军，还为江州。
庚午，以第三皇子准为抚军将军。
辛未，以太子詹事刘秉为南徐州刺史。
乙酉，于冀州置西海郡。
八月戊子，第八皇子跻继江夏文献王义恭。
戊戌，立第三皇子准为安成王。
九月辛未，以越骑校尉周宁民为徐州刺史。
冬十一月戊午，百济国遣使献方物。
十二月丁酉，分豫州、南兗州立南豫州，以历阳太守王玄载为南豫州刺史。
泰豫元年春正月甲寅朔，上有疾不朝会。
以疾患未痊，故改元。
戊午，皇太子会万国于东宫，并受贡计。
二月辛丑，以给事黄门侍郎王瞻为司州刺史。
三月癸丑朔，林邑国遣使献方物。
己未，中书监、扬州刺史王景文卒。
夏四月辛卯，以抚军司马蔡那为益州刺史。
癸巳，以右卫将军张兴为雍州刺史。
己亥，上大渐。
诏曰：朕自临御亿兆，仍属戎寇，虽每存弘化，而惠弗覃远，军国凋弊，刑讼未息。
袁粲、褚渊、刘勔、蔡兴宗、沈攸之同被顾命。
是日，上崩于景福殿，时年三十四。
五月戊寅，葬临沂县莫府山高宁陵。
帝少而和令，风姿端雅。
早失所生，养于太后宫内。
大明世，诸弟多被猜忌，唯上见亲，常侍路太后医药。
好读书，爱文义，在籓时，撰《江左以来文章志》，又续卫瓘所注《论语》二卷，行于世。
诸军帅有父兄子弟同逆者，并授以禁兵，委任不易，故众为之用，莫不尽力。
平定天下，逆党多被全；其有才能者，并见授用，有如旧臣。
才学之士，多蒙引进，参侍文籍，应对左右。
于华林园芳堂讲《周易》，常自临听。
末年好鬼神，多忌讳，言语文书，有祸败凶丧及疑似之言应回避者，数百千品，有犯必加罪戮。
改騧为马边瓜，亦以騧字似祸字故也。
以南苑借张永，云且给三百年，期讫更启。
宣阳门，民间谓之白门，上以白门之名不祥，甚讳之。
尚书右丞江谧尝误犯，上变色曰：白汝家门谧稽颡谢，久之方释。
太后停尸漆床先出东宫，上尝幸宫，见之怒甚，免中庶子官，职局以之坐者数十人。
内外常虑犯触，人不自保。
宫内禁忌尤甚，移床治壁，必先祭土神，使文士为文词祝策，如大祭飨。
泰始、泰豫之际，更忍虐好杀，左右失旨忤意，往往有斮刳断截者。
时经略淮、泗，军旅不息，荒弊积久，府藏空竭。
内外百官，并日料禄俸；
而上奢费过度，务为雕侈。
每所造制，必为正御三十副，御次、副又各三十，须一物辄造九十枚，天下骚然，民不堪命。其余事迹，别见众篇。
亲近谗慝，剪落皇枝，宋氏之业，自此衰矣。
史臣曰：圣人立法垂制，所以必称先王，盖由遗训余风，足以贻之来世也。太祖负扆南面，实有君人之懿焉，经国之义虽弘，而隆家之道不足。
开端树隙，垂之后人。
太宗因易隙之情，据已行之典，剪落洪枝，愿不待虑。
既而本根无庇，幼主孤立，神器以势弱倾移，灵命随乐推回改。
蹈刑入宪，谅非一科。
废帝讳昱，字德融，小字慧震，明帝长子也。
大明七年正月辛丑，生于卫尉府。
太宗诸子在孕，皆以《周易》筮之，即以所得之卦为小字，故帝字慧震，其余皇子亦如此。
三年，始制太子改名昱。
六年，出东宫。
又制太子元正朝贺，服衮冕九章衣。
己酉，特进、右光禄大夫刘遵考改为左光禄大夫。
泰豫元年四月己亥，太宗崩。
乙巳，以护军将军张永为右光禄大夫，抚军将军安成王为扬州刺史。
乙卯，特进、左光禄大夫刘遵考卒。
五月丁巳，以吴兴太守张岱为益州刺史。
戊辰，缘江戍兵老疾者，悉听还。
班剑依旧入殿。
六月壬辰，诏曰：夫兴王经制，实先民隐，方求广教，刑于四维。
可遣大使分行四方，观采风谣，问其疾苦。
令有咈民，法不便俗者，悉各条奏。
如狱讼诬枉，职事纰缪，惰公存私，害民利己者，无或隐昧。
又诏曰：夫寝梦期贤，往诰垂美，物色求良，前书称盛。
其有孝友闻族，义让光闾，或匿名屠钓，隐身耕牧，足以整厉浇风，扶益淳化者，凡厥一善，咸无遗逸。
京师雨水，诏赈恤二县贫民。
乙巳，尊皇后曰皇太后，立皇后江氏。
闰月丁亥，罢宋安郡还属广兴。
己丑，割南豫州南汝阴郡属西豫州，西豫州庐江郡属豫州。
八月戊午，新除中书监、左光禄大夫、开府仪同三司蔡兴宗薨。
冬十月辛卯，抚军将军刘韫有罪免官。
辛未，护军将军褚渊母忧去职。
十一月己亥，新除平西将军、郢州刺史刘秉为左仆射。
二月己巳，加护军将军褚渊中军将军。
芮芮国、高丽国遣使献方物。
十二月，索虏寇义阳。
丁巳，司州刺史王瞻击破之。
元徽元年春正月戊寅朔，改元，大赦天下。
壬寅，诏曰：夫缓法昭恩，裁风茂典，蠲宪贷眚，训俗彝义。
今开元肆宥，万品惟新，凡兹流斥，宜均弘洗。
自元年以前贻罪徙放者，悉听还本。
二月乙亥，以晋熙王燮为郢州刺史。
三月丙申，以抚军长史何恢为广州刺史。
婆利国遣使献方物。
戊戌，以前淮南太守刘灵遗为南豫州刺史。
夏五月辛卯，以辅师将军李安民为司州刺史。
三月丙寅，河南王遣使献方物。
六月壬子，以越州刺史陈伯绍为交州刺史。
丁卯，加金紫光禄大夫王琨特进。
寿阳大水，己未，遣殿中将军赈恤慰劳。
丙寅，以左军将军孟次阳为兗州刺史。
秋七月丁丑，散骑常侍顾长康、长水校尉何翌之表上所撰《谏林》，上自虞、舜，下及晋武，凡十二卷。
秘书丞王俭表上所撰《七志》三十卷。
甲寅，诏曰：比亢序愆度，留熏耀晷，有伤秋稼，方贻民瘼。
朕以眇疚，未弘政道，囹圄尚繁，枉滞犹积，夕厉晨矜，每恻于怀。
尚书令可与执法以下，就讯众狱，使冤讼洗遂，困弊昭苏。
颁下州郡，咸令无壅。
癸亥，镇军将军、南徐州刺史建平王景素进号镇北将军。
庚午，陈留王曹铣薨。
九月壬午，诏曰：国赋氓税，盖有恆品，往属戎难，务先军实，征课之宜，或乖昔准。
湘、江二州，粮运偏积，调役既繁，庶徒弥扰。
因循权政，容有未革，民单力弊，岁月愈甚。
可遣使到所，明加详察。
丁亥，立衡阳王嶷子伯玉为南平王。
冬十月壬子，以抚军司马王玄载为梁、南秦二州刺史。
癸酉，割南兗州之钟离、豫州之马头，又分秦郡、梁郡、历阳置新昌郡，立徐州。
十一月丙子，以散骑常侍垣闳为徐州刺史。
丁丑，尚书令袁粲母丧去职。
乙巳，司空、江州刺史桂阳王休范进位太尉，尚书令袁粲还摄本任，加号卫将军。
癸亥，立前建安王世子伯融为始安县王。
丙申，河南王遣使献方物。
二年春正月庚子，以右光禄大夫张永为征北将军、南兗州刺史。
三月癸酉，以左卫将军王宽为南豫州刺史。
夏四月癸亥，诏曰：顷列爵叙勋，铨荣酬义，条流积广，又各淹阙。
赏未均洽，每疚厥心。
可悉依旧准，并下注职。
五月壬午，太尉、江州刺史桂阳王休范举兵反。
庚寅，内外戒严。
加中领军刘勔镇军将军，加右卫将军齐王平南将军，前锋南讨，出屯新亭。
征北将军张永屯白下，前南兗州刺史沈怀明戍石头，卫将军袁粲、中军将军褚渊入卫殿省。
壬辰，贼奄至，攻新亭垒。
齐王拒击，大破之。
越骑校尉张敬兒斩休范。
贼党杜黑蠡、丁文豪分军向硃雀航，刘勔拒贼败绩，力战死之；
右军将军王道隆奔走遇害。
张永溃于白下，沈怀明自石头奔散。
戊午，抚军典签茅恬开东府纳贼，贼入屯中堂。羽林监陈显达击大破之。
丙申，张敬兒等破贼于宣阳门、庄严寺、小市，进平东府城，枭擒群贼。
赏赐封爵各有差。
丁酉，诏京邑二县埋藏所杀贼，并战亡者，复同京城。
是日解严，大赦天下，文武赐位一等。
戊戌，原除江州逋债，其有课非常调、役为民蠹者，悉皆蠲停。
诏曰：顷国赋多骞，公储罕给。
近治戎虽浅，而军费已多，廪藏虚罄，难用驭远。
宜矫革淫长，务在节俭。
其供奉服御，悉就减撤，雕文靡丽，废而勿修。
凡诸游费，一皆禁断，外可详为科格。
己亥，以第七皇弟友为江州刺史。
芮芮国遣使献方物。
六月庚子，以平南将军齐王为中领军、镇军将军、南兗州刺史。
癸卯，晋熙王燮遣军克寻阳，江州平。
戊申，以淮南太守任农夫为豫州刺史，右将军、南豫州刺史王宽进号平西将军。
壬戌，改辅师将军还为辅国。
秋七月庚辰，立第七皇弟友为邵陵王。
辛巳，以抚军司马孟次阳为兗州刺史。
乙酉，镇西将军、荆州刺史沈攸之进号征西大将军，镇北将军、南徐州刺史建平王景素进号征北将军，并开府仪同三司。
征虏将军、郢州刺史晋熙王燮进号安西将军，前将军、湘州刺史王僧虔进号平南将军。
八月辛酉，以征虏行参军刘延祖为宁州刺史。
九月壬辰，以游击将军吕安国为兗州刺史。
丁酉，以尚书令、新除卫将军袁粲为中书监，即本号开府仪同三司，领司徒；加护军将军褚渊尚书令；
冬十月庚申，以新除侍中王蕴为湘州刺史。
甲子，以游击将军陈显达为广州刺史。
十一月丙戌，御加元服，大赦天下。
为父后及三老孝悌力田者爵二级；
鳏寡孤独笃癃不能自存者，谷五斛；
年八十以上，加帛一匹。
三年春正月辛巳，车驾亲祠南郊、明堂。
己巳，以车骑将军张敬兒为雍州刺史。
其日，京师大水，遣尚书郎官长检行赈赐。
闰月戊戌，诏曰：顷民俗滋弊，国度未殷，岁时屡骞，编户不给。
思弘丰耗之制，以惇约素之风，庶偫蓄拯民，以康治道。
大官珍膳，御府丽服，诸所供拟，一皆减撤，可详为其格，务从简衷。
夏四月，遣尚书郎到诸州检括民户，穷老尤贫者，蠲除课调；丁壮犹有生业，随宜宽申；
赀财足以充限者，督令洗毕。
丙戌，车驾幸中堂听讼。
六月癸未，北国使至。
兼司徒袁粲、尚书令褚渊并固让。
秋七月庚戌，以粲为尚书令。
壬戌，以给事黄门侍郎刘怀珍为豫州刺史。
八月庚子，加护军将军褚渊中书监。
九月丙辰，征西大将军河南王吐谷浑拾夤进号车骑大将军。
冬十月丙戌，高丽国遣使献方物。
十二月乙丑，以冠军将军姚道和为司州刺史。
四年春正月己亥，车驾躬耕籍田，大赦天下。
赐力田爵一级；
壬子，以梁、南秦二州刺史王玄载为益州刺史。
二月壬戌，以步兵校尉范柏年为梁、南秦二州刺史。
天府虚散，垂三十年。
江、荆诸州，税调本少，自顷以来，军募多乏。
其谷帛所入，折供文武。
豫、兗、司、徐，开口待哺；西北戎将，裸身求衣。
天府所资，唯有淮、海。
民荒财单，不及曩日。
而国度弘费，四倍元嘉。
二卫台坊人力，五不余一；都水材官朽散，十不两存。
东西二嵒，砖瓦双匮。
敕令给赐，悉仰交市。
尚书省舍，日就倾颓，第宅府署，类多穿毁。
寻所入定调，用恆不周，既无储畜，理至空尽。积弊累耗，钟于今日。
昔岁奉敕，课以扬、徐众逋，凡入米谷六十万斛，钱五千余万，布绢五万匹，杂物在外，赖此相赡，故得推移。
即今所悬转多，兴用渐广，深惧供奉顿阙，军器辍功，将士饥怨，百官骞禄。
经国远谋，臣所不敢言，朝夕祗勤，心存于匪懈。
帝优诏答之。
庚戌，以骁骑将军曹欣之为徐州刺史。
六月乙亥，加镇军将军齐王尚书左仆射。
秋七月戊子，征北将军、南徐州刺史建平王景素据京城反。
遣骁骑将军任农夫、领军将军黄回北讨，镇军将军齐王总统众军。
曲赦南徐州；
辛卯，南豫州刺史段佛荣统前锋马步众军。
甲午，军主、左军将军张保战败见杀。
黄回等至京城，与景素诸军战，连破之。
乙未，克京城，斩景素，同逆皆伏诛；其日解严。
原京邑二县元年以前逋调。
辛丑，以武陵王赞为南徐州刺史。
八月丁卯，立第十皇弟翙为南阳王，第十一皇弟嵩为新兴王，第十二皇弟禧为始建王。
庚午，以给事黄门侍郎阮佃夫为南豫州刺史。
乙酉，以行青、冀二州刺史刘善明为青、冀二州刺史。
九月丁亥，割郢州之随郡属司州。
戊子，骁骑将军高道庆有罪，赐死。
己丑，车骑将军、扬州刺史安成王进号骠骑大将军、开府仪同三司，安西将军、郢州刺史晋熙王燮进号镇西将军。
冬十月辛酉，以吏部尚书王僧虔为尚书右仆射。
丙寅，中书监、护军将军褚渊母忧去职。
十一月庚戌，诏摄本任。
五年春二月壬申，以建宁太守柳和为宁州刺史。
四月甲戌，豫州刺史阮佃夫、步兵校尉申伯宗、硃幼谋废立，佃夫、幼下狱死，伯宗伏诛。
五月己亥，以左军将军沈景德为交州刺史，骁骑将军全景文为南豫州刺史。
丙午，以屯骑校尉孙昙瓘为越州刺史。
七月戊子夜，帝殒于仁寿殿，时年十五。
卫将军、领军、中书监、八座：昱以冢嫡，嗣登皇统，庶其体识日弘，社稷有寄。
前后训诱，常加隐蔽，险戾难移，日月滋甚。
至仍单骑远郊，独宿深野，手挥矛钅延，躬行刳斮，白刃为弄器，斩害为恆务。
舍交戟之卫，委天毕之仪，趋步阛阓，酣歌垆肆，宵游忘反，宴寝营舍，夺人子女，掠人财物，方策所不书，振古所未闻。
沈勃儒士，孙超功臣，幼文兄弟，并豫勋效，四人无罪，一朝同戮。
飞镞鼓剑，孩稚无遗，屠裂肝肠，以为戏谑，投骸江流，以为欢笑。
又淫费无度，帑藏空竭，横赋关河，专充别蓄，黔庶嗷嗷，厝生无所。
废昏立明，前代令范，况乃灭义反道，天人所弃，衅深牧野，理绝桐宫。故密令萧领军潜运明略，幽显协规，普天同泰。
宜光奉祖宗，临享万国。
便依旧典，以时奉行。
未亡人追往伤怀，永言感绝。
太后又令曰：昱穷凶极暴，自取灰灭，虽曰罪招，能无伤悼。弃同品庶，顾所不忍。
初，昱在东宫，年五六岁时，始就书学，而惰业好嬉戏，主师不能禁。好缘漆账竿，去地丈余，如此者半食久，乃下。
年渐长，喜怒乖节，左右有失旨者，辄手加扑打。
主师以白太宗，上辄敕昱所生，严加捶训。
及嗣位，内畏太后，外惮诸大臣，犹未得肆志。
自加元服，变态转兴，内外稍无以制。
三年秋冬间，便好出游行，太妃每乘青篾车，随相检摄。
昱渐自放恣，太妃不复能禁。
单将左右，弃部伍，或十里、二十里，或入市里，或往营署，日暮乃归。
四年春夏，此行弥数。
自京城克定，意志转骄，于是无日不出。
与左右人解僧智、张五兒恆相驰逐，夜出，开承明门，夕去晨反，晨出暮归。
从者并执钅延矛，行人男女，及犬马牛驴，值无免者。民间扰惧，昼日不敢开门，道上行人殆绝。
常著小袴褶，未尝服衣冠。
或有忤意，辄加以虐刑。
有白棓数十枚，各有名号，针椎凿锯之徒，不离左右。
尝以铁椎椎人阴破，左右人见之有敛眉者，昱大怒，令此人袒胛正立，以矛刺胛洞过。
于耀灵殿上养驴数十头，所自乘马，养于御床侧。
先是民间讹言，谓太宗不男，陈太妃本李道兒妾，道路之言，或云道兒子也。
昱每出入去来，常自称李统，或自号李将军。
与右卫翼辇营女子私通，每从之游，持数千钱，供酒肉之费。
阮佃夫腹心人张羊为佃夫所委信。
佃夫败，叛走，后捕得，昱自于承明门以车轹杀之。
杜延载、沈勃、杜幼文、孙超，皆躬运矛钅延，手自脔割。
执幼文兄叔文于玄武湖北，昱驰马执槊，自往刺之。
制露车一乘，其上施篷，乘以出入，从者不过数十人。
凡诸鄙事，过目则能，锻炼金银，裁衣作帽，莫不精绝。
未尝吹篪，执管便韵，天性好杀，以此为欢，一日无事，辄惨惨不乐。
内外百司，人不自保，殿省忧遑，夕不及旦。
齐王顺天人之心，潜图废立，与直阁将军王敬则谋之。
七月七日，昱乘露车，从二百许人，无复卤簿羽仪，往青园尼寺，晚至新安寺就昙度道人饮酒。
醉，夕扶还于仁寿殿东阿氈幄中卧。
时昱出入无恆，省内诸皞，夜皆不闭。
王敬则先结昱左右杨玉夫、杨万年、吕欣之、汤成之、陈奉伯、张石留、罗僧智、钟千载、严道福、雷道赐、戴昭祖、许启、戚元宝、盛道泰、钟千秋、王天宝、公上延孙、俞成、钱道宝、马敬之、陈宝直、吴璩之、刘印鲁、唐天宝、俞孙等二十五人，谋共取昱。其夕，敬则出外，玉夫见昱醉熟无所知，乃与万年同入氈幄内，以昱防身刀斩之。
奉伯提昱首，依常行法，称敕开承明门出，以首与敬则，驰至领军府，以首呈齐王。
王乃戎服，率左右数十人，称行还，开承明门入。
昱他夕每开门，门者震慑不敢视，至是弗之疑。
齐王既入，晓，乃奉太后令奉迎安成王。
史臣曰：丧国亡家之主，虽适末同途，发轸或异也。前废帝卑游亵幸，皆龙驾帝饰，传警清路；
苍梧王则藏玺怀绂，鱼服忘反，危冠短服，匹马孤征。
至于殒身覆祚，其理若一。
顺皇帝讳准，字仲谋，小字智观，明帝第三子也。
泰始五年七月癸丑生。
仍拜抚军将军，置佐史。
废帝即位，为扬州刺史。
元徽二年，进号车骑将军、都督扬、南豫二州诸军事，给鼓吹一部，刺史如故。
四年，又进号骠骑大将军、开府仪同三司，班剑三十人，都督、刺史如故。
壬辰，即皇帝位。
升明元年，改元，大赦天下，赐文武位二等。
甲午，镇军将军齐王出镇东城，辅政作相。
顷甸服未静，师旅连年，委蓄屡空，劳敝莫偃。
今车服仪制，实宜约损，使徽章有序，勿得侈溢。
可罢省御府二署。
凡工丽雕镌，伤风毁治，一皆禁断。
尚书左仆射、中领军、镇军将军、南兗州刺史齐王为司空、录尚书事、骠骑大将军，刺史如故。中书令、卫将军、开府仪同三司、抚军将军刘秉为尚书令，加中军将军；
癸卯，车驾谒太庙。
丙午，以安西参军明庆符为青、冀二州刺史，武陵王赞为郢州刺史，新除郢州刺史南阳王翙为湘州刺史，司空、南兗州刺史齐王改领南徐州刺史，征虏将军李安民为南兗州刺史。
雍州大水，八月壬子，遣使赈恤，蠲除税调。
山阳太守于天宝、新吴县子秦立有罪，下狱死。
戊午，改平准署。
癸亥，司空袁粲镇石头。
丁卯，原除元年以前逋调；
复郡县禄田。
戊辰，崇拜帝所生陈昭华为皇太妃。
庚午，司空长史谢朏、卫军长史江斅、中书侍郎褚炫、武陵王文学刘侯入直殿省，参侍文义。
振维务本，存乎得人。
今可宣下州郡，搜扬幽仄，摽采乡邑，随名荐上。朕将亲览，甄其茂异。
其余无所问。
己酉，庐陵王暠薨。
冬十一月己酉，倭国遣使献方物。
丙午，员外散骑侍郎胡羡生行越州刺史，以交州刺史沈景德为广州刺史。
十二月丁巳，以骁骑将军王广之为徐州刺史。
丁卯，录公齐王入守朝堂，侍中萧嶷镇东府。
己亥，内外戒严。
右卫将军黄回为平西将军、郢州刺史，督诸军前锋南讨。
庚午，新除左卫将军齐王世子奉新除抚军将军、扬州刺史晋熙王燮镇寻阳之盆城。
壬申，以骁骑将军周盘龙为广州刺史。
是日，司徒袁粲据石头反，尚书令刘秉、黄门侍郎刘述、冠军王蕴率众赴之。
黄回及辅国将军孙昙瓘、屯骑校尉王宜兴、辅国将军任候伯、左军将军彭文之密相响应。
中领军刘韫、直皞将军卜伯兴在殿内同谋。
录公齐王诛韫等于省内。
军主苏烈、王天生、薛道渊、戴僧静等陷石头，斩粲于城内。秉、述、蕴跃城走，追擒之，并伏诛；
豫州刺史刘怀珍、雍州刺史张敬兒、广州刺史陈显达并举义兵。
司州刺史姚道和、梁州刺史范柏年、湘州行事庾佩玉拥众怀贰。
甲戌，大赦天下。
乙亥，以尚书仆射王僧虔为尚书左仆射，新除中书令王延之为尚书右仆射。
吴郡太守刘遐据郡反，辅国将军张环讨斩之。
闰月辛巳，屯骑校尉王宜兴有罪伏诛。
癸巳，沈攸之攻围郢城，前军长史柳世隆固守。攸之弟登之作乱于吴兴，吴兴太守沈文秀讨斩之。
辛丑，宁朔将军、北秦州刺史武都王杨文度进号征西将军。
乙巳，录公齐王出顿新亭。
二年春正月，沈攸之遣将公孙方平据西阳。辛酉，建宁太守张谟击破之。
丁卯，沈攸之自郢城奔散。
己巳，华容县民斩送之。
左将军、豫州刺史刘怀珍进号平南将军。
辛未，镇军将军、雍州刺史张敬兒克江陵，斩攸之子光琰，荆州平，同逆皆伏诛。
丙子，解严。
以新除侍中柳世隆为尚书右仆射。
是日，录公齐王旋镇东府。
丁丑，以江州刺史邵陵王友为安南将军、豫州刺史。
左卫将军齐王世子为江州刺史，侍中萧嶷为领军，镇军将军、雍州刺史张敬兒进号征西将军，平西将军、郢州刺史黄回进号镇西将军。
二月庚辰，以尚书左仆射王僧虔为尚书令，尚书右仆射王延之为尚书左仆射。
癸未，录公齐王加授太尉，卫将军褚渊为中书监、司空。
甲申，曲赦荆州。
丙戌，抚军将军、扬州刺史晋熙王燮进号中军将军、开府仪同三司。
戊子，蠲雍州缘沔居民前被水灾者租布三年。
辛卯，郢州刺史、新除镇南将军黄回为镇北将军、南兗州刺史，南兗州刺史李安民为郢州刺史。
癸巳，以山阴令傅琰为益州刺史。
丙申，左军将军彭文之有罪，下狱死。
行湘州事任侯伯杀前湘州行事庾佩玉，传首京邑。
三月庚戌，以广州刺史周盘龙为司州刺史，辅国将军刘悛为广州刺史。
丙子，给太尉齐王羽葆、鼓吹。
夏四月己卯，以游击将军垣崇祖为兗州刺史。
辛卯，新除镇北将军、南兗州刺史黄回有罪赐死。
甲午，辅国将军、淮南宣城二郡太守萧映行南兗州刺史。
五月戊午，倭国王武遣使献方物，以武为安东大将军。
辅国将军、行湘州事任侯伯有罪伏诛。
六月己丑，以前新会太守赵超民为交州刺史。
丁酉，以辅国将军杨文弘为北秦州刺史、武都王。
八月辛卯，太尉齐王表断奇饰丽服，凡十有四条。
乙未，以江州刺史齐王世子为领军将军、抚军将军。
丙申，以领军萧嶷为江州刺史。
丙午，加太尉齐王黄钺、都督中外诸军事、太傅，领扬州牧，剑履上殿，入朝不趋，赞拜不名。
甲寅，给太傅齐王三望车。
己未，芮芮国遣使献方物。
癸酉，武陵内史张澹有罪，下狱死。
冬十月丁丑，宁朔将军、淮南宣城二郡太守萧晃为豫州刺史。
孙昙瓘先逃亡，己卯，擒获，伏诛。
壬寅，立皇后谢氏，减死罪一等，五岁刑以下悉原。
十一月壬子，立故武昌太守刘琨息颁为南丰县王。
癸亥，临沣侯刘晃谋反，晃及党与皆伏诛。
甲子，改封南阳王翙为随郡王，改随阳郡。
十二月丙戌，皇后见于太庙。
戊子，高丽国遣使献方物。
三年春正月甲辰，以江州刺史萧嶷为镇西将军、荆州刺史，尚书左仆射王延之为安南将军、江州刺史。
乙卯，太傅齐王表诸负官物质役者，悉原除。
辛亥，以骁骑将军王玄邈为梁、南秦二州刺史。
领军将军、抚军将军齐王世子加尚书仆射，进号中军大将军、开府仪同三司。
丙辰，加太傅齐王前部羽葆、鼓吹。
丁巳，诏太傅府依旧辟召。
以征西将军、雍州刺史张敬兒为护军将军，新除给事黄门侍郎萧讳为雍州刺史。
二月丙子，安南将军、南豫州刺史邵陵王友薨。
甲辰，崇太傅为相国，总百揆，封十郡，为齐公，备九锡之礼，加玺绂远游冠，位在诸王上；加相国绿綟绶，其骠骑大将军、扬州牧、南徐州刺史如故。
丙午，以中军大将军萧讳为南豫州刺史、齐公世子，副贰相国，绿綟绶。
庚戌，临川王绰谋反，绰及党与皆伏诛。
丁巳，以齐国初建，给钱五百万，布五千匹，绢千匹。
夏四月壬申，进齐公爵为齐王，增封十郡。
甲戌，安西将军武陵王赞薨。
丙戌，命齐王冕十有二旒，建天子旌旗，出警入跸，乘金根车，驾六马，备五时副车，置旄头云罕，乐舞八佾，设钟虡宫县。
进世子为太子，王子、王女、王孙爵命之号，壹如旧仪。
既而迁居丹阳宫。
齐王践阼，封帝为汝阴王，待以不臣之礼。
行宋正朔，上书不为表，答表不为诏。
建元元年五月己未，殂于丹阳宫，时年十三。
谥曰顺帝。
六月乙酉，葬于遂宁陵。
史臣曰：圣王膺录，自非接乱承微，则天历不至也。
自三、五以来，受命之主，莫不乘沦亡之极，然后符乐推之运。
左史记言，右史记事，事则《春秋》是也，言则《尚书》是也。
至于楚《书》、郑《志》、晋《乘》、楚《杌》之篇，皆所以昭述前史，俾不泯于后。
《律历》、《礼乐》，其名不变，以《天官》为《天文》，改《封禅》为《郊祀》，易《货殖》、《平准》之称，革《河渠》、《沟洫》之名；
刘歆《七略》，儒墨异部，硃赣博采风谣，尤为详洽。
固并因仍，以为三志。
而《礼乐》疏简，所漏者多，典章事数，百不记一。
《天文》虽为该举，而不言天形，致使三天之说，纷然莫辨。
汉兴，接秦坑儒之后，典坟残缺，耆生硕老，常以亡逸为虑。
刘歆《七略》，固之《艺文》，盖为此也。
河自龙门东注，横被中国，每漂决所渐，寄重灾深，堤筑之功，劳役天下。
且关、洛高垲，地少川源，是故镐、酆、潦、潏，咸入礼典。
漳、滏、郑、白之饶，沟渠沾溉之利，皆民命所祖，国以为天，《沟洫》立志，亦其宜也。
窃以班氏《律历》，前事已详，自杨伟改创《景初》，而《魏书》阙志。
及元嘉重造新法，大明博议回改。
自魏至宋，宜入今书。
班固《礼乐》、《郊祀》，马彪《祭祀》、《礼仪》，蔡邕《朝会》，董巴《舆服》，并各立志。
今总而裁之，同谓《礼志》。
《刑法》、《食货》，前说已该，随流派别，附之纪传。
马彪《后书》，又不备续。
至于八音众器，并不见书，虽略见《世本》，所阙犹众。
爰及《雅》《郑》，讴谣之节，一皆屏落，曾无概见。
郊庙乐章，每随世改，雅声旧典，咸有遗文。
又案今鼓吹铙歌，虽有章曲，乐人传习，口相师祖，所务者声，不先训以义。
今乐府铙歌，校汉、魏旧曲，曲名时同，文字永异，寻文求义，无一可了。
不知今之铙章，何代曲也。
《天文》、《五行》，自马彪以后，无复记录。
何书自黄初之始，徐志肇义熙之元。
然则自汉高帝五年之首冬，暨宋顺帝升明二年之孟夏，二辰六沴，甲子无差。
爰逮道至天而甘露下，德洞地而醴泉出，金芝玄秬之祥，硃草白乌之瑞，斯固不可诬也。
今立《符瑞志》，以补前史之阙。
地理参差，事难该辨，魏晋以来，迁徙百计，一郡分为四五，一县割成两三，或昨属荆、豫，今隶司、兗，朝为零、桂之士，夕为庐、九之民。
自戎狄内侮，有晋东迁，中土遗氓，播徙江外，幽、并、冀、雍、兗、豫、青、徐之境，幽沦寇逆。自扶莫而裹足奉首，免身于荆、越者，百郡千城，流寓比室。
既而民单户约，不可独建，故魏邦而有韩邑，齐县而有赵民。且省置交加，日回月徙，寄寓迁流，迄无定托，邦名邑号，难或详书。
大宋受命，重启边隙，淮北五州，翦为寇境，其或奔亡播迁，复立郡县，斯则元嘉、泰始，同名异实。
今以班固、马彪二志，晋、宋《起居》，凡诸记注，悉加推讨，随条辨析，使悉该详。
元嘉中，东海何承天受诏纂《宋书》，其志十五篇，以续马彪《汉志》，其证引该博者，即而因之，亦由班固、马迁共为一家者也。
其有漏阙，及何氏后事，备加搜采，随就补缀焉。
黄帝使伶伦自大夏之西，阮隃之阴，取竹之嶰谷生，其窍厚均者，断两节间而吹之，以为黄钟之宫。制十二管，以听凤鸣，以定律吕。
此声气之元，五音之正也。
形有长短，故检以丈尺；
器有大小，故定以斛斗；
质有累重，故平以钧石。
故《虞书》曰：乃同律、度、量、衡。
然则律吕、宫商之所由生也。
夫乐有器有文，有情有官。
钟鼓干戚，乐之器也；
是以君子反情以和志，广乐以成教，故能情深而文明，气盛而化神，和顺积中，而英华发外。
《周礼》曰：乃奏黄钟，歌大吕，舞《云门》，以祀天神。乃奏太蔟，歌应钟，舞《咸池》，以祭地祇。
又曰：圜钟为宫，黄钟为徵，姑洗为羽，雷鼓雷鼗，孤竹之管，云和之琴瑟，《云门》之舞，冬日至，于地上之圜丘奏之。
若乐六变，则天神皆降，可得而礼矣。
其可以感物兴化，若此之深也。
钟以三成，故置一而三之，凡积分十七万七千一百四十七，为黄钟之实。
故黄钟位子，主十一月，下生林钟。
林钟之数五十四，主六月，上生太蔟。
太蔟之数七十二，主正月，下生南吕。
南吕之数四十八，主八月，上生姑洗。
姑洗之数六十四，主三月，下生应钟。
应钟之数四十三，主十月，上生蕤宾。
蕤宾之数五十七，主五月，上生大吕。
大吕之数七十六，主十二月，下生夷则。
夹钟之数六十七，主二月，下生无射。
无射之数四十五，主九月，上生中吕。
中吕之数六十，主四月，极不生。
宫生徵，徵生商，商生羽，羽生角，角生姑洗，姑洗生应钟，不比于正音，故为和。
应钟生蕤宾，蕤宾不比于正音，故为缪。
效则和，否则占。
日冬至，音比林钟浸以浊；
日夏至，音比黄钟浸以清，以十二月律应二十四时。
甲子，中吕之徵也；
丙子，夹钟之羽也；
戊子，黄钟之宫也；
庚子，无射之商也；
壬子，夷则之角也。
黄钟之律长九寸，物以三生，三三九，三九二十七，故幅广二尺七寸，古之制也。
音以八相生，故人长八尺，寻自倍，故八尺而为寻。
有形即有声，音之数五，以五乘八，五八四十尺为匹。
匹者，中人之度也，一匹为制。
秋分而禾票定，票定而禾孰。
律之数十二，故十二票而当一粟，十粟而当一寸。律以当辰，音以当日。
日之数十，故十寸而为尺，十尺为丈。
其以为重，十二粟而当一分，十二分而当一铢，十二铢而当半两。
衡有左右，因而倍之，故二十四铢而当一两。
上生者四，以三除之。
三月而一时，三十日一月，故三十斤为一钧。
四时而一岁，故四钧而一石。
因而六之，六六三十六，故三百六十音以当一岁之日。
故律历之数，天地之道也。
下生者倍，以三除之；上生者四，以三除之。
扬子云曰：声生于日，律生于辰，声以情质，律以和声，声律相协，而八音生。
考以正律，皆不相应，吹其声均，多不谐合。
宫、商、角、徵、羽，谓之五声。
夫阴阳和则景至，律气应则灰除。
是故天子常以冬夏至御前殿，合八能之士，陈八音，听乐均，度晷景，候钟律，权土炭，效阴阳。
冬至阳气应，则乐均清，景长极，黄钟通，土炭轻而衡仰。
夏至阴气应，则乐均浊，景短极，蕤宾通，土炭重而衡低。
进退于先后五日之中，八能各以候状闻。太史令封上。
候气之法，为室三重，户闭，涂衅周密，布缇幔。
室中以木为案，每律各一，内庳外高，从其方位，加律其上。
以葭莩灰布其内端，案历而候之。
又吹七律，一孔一校，声皆相应。
气至者灰动，其为气动者其灰散，人及风所动者，其灰聚。
殿中候，用玉律十二。
唯二至乃候灵台，用竹律六十。
取弘农宜阳县金门山竹为管，河内葭莩为灰。
三代陵迟，音律失度。
汉兴，北平侯张苍始定律历。
元帝时，郎中京房知五音六十律之数，受学于小黄令焦延寿。
其下生、上生，终于中吕，而十二律毕矣。
中吕上生执始，执始下生去灭，终于南事，而六十律毕矣。
宓羲作《易》，纪阳气之初，以为律法。
建日冬至之声，以黄钟为宫，太蔟为商，姑洗为角，林钟为徵，南吕为羽，应钟为变宫，蕤宾为变徵。
其余以次运行，当日者各自为宫，而商角徵羽以类从焉。
《礼运篇》曰：五声、六律、十二管还相为宫。
以六十律分一期之日，黄钟自冬至始，及冬至而复，阴阳寒暖风雨之占于是生焉。
房又曰：竹声不可以度调，故作准以定数。
准之状如瑟，长丈而十三弦，隐间九尺，以应黄钟之律九寸；
中央一弦，下有画分寸，以为六十律清浊之节。
汉章帝元和元年，待诏候钟律殷肜上言：官无晓六十律以准调音者，故待诏严嵩具以准法教子男宣，愿召宣补学官，主调乐器。
诏曰：嵩子学审晓律，别其族，协其声者，审试。
不得依托父学，以聋为聪。
声微妙，独非莫知，独是莫晓，以律错吹，能知命十二律不失一，乃为能传嵩学耳。
试宣十二律，其二中，其四不中，其六不知何律，宣遂罢；
自此律家莫能为准。
灵帝熹平六年，东观召典律者太子舍人张光等问准意，光等不知。
其可以相传者，唯候气而已。
论曰：律吕相生，皆三分而损益之。
先儒推十二律，从子至亥，每三之，凡十七万七千一百四十七，而三约之，是为上生。
故《汉志》云：三分损一，下生林钟，三分益一，上生太蔟。
无射既上生中吕，则中吕又当上生黄钟，然后五声、六律、十二管还相为宫。
黄钟箱笛，晋时三尺八寸。
今上生不及黄钟实二千三百八十四，九约实一千九百六十八为一分，此则不周九分寸之律一分有奇，岂得还为宫乎？
凡三分益一为上生，三分损一为下生，此其大略，犹周天斗分四分之一耳。
京房不思此意，比十二律微有所增，方引而伸之，中吕上生执始，执始下生去灭，至于南事，为六十律，竟复不合，弥益其疏。
班氏所志，未能通律吕本源，徒训角为触，徵为祉，阳气施种于黄钟，如斯之属，空烦其文，而为辞费。
又推九六，欲符刘歆三统之数，假托非类，以饰其说，皆孟坚之妄矣。
刘歆、班固纂《律历志》，亦纪十二律。
六律尺寸相生，司马彪皆已志之。
黄初中，铸工柴玉巧有意思，形器之中，多所造作。
协律都尉杜夔令玉铸钟，其声清浊，多不如法。
魏王取玉所铸钟，杂错更试，然后知夔为精，于是罪玉及诸子，皆为养马主。
晋泰始十年，中书监荀勖、中书令张华，出御府铜竹律二十五具，部太乐郎刘秀等校试，其三具与杜夔及左延年律法同，其二十二具，视其铭题尺寸，是笛律也。
问协律中郎将列和，辞：昔魏明帝时，令和承受笛声，以作此律，欲使学者别居一坊，歌咏讲习，依此律调。
至于都合乐时，但识其尺寸之名，则丝竹歌咏，皆得均合。
歌声浊者，用长笛长律；
歌声清者，用短笛短律。
凡弦歌调张清浊之制，不依笛尺寸名之，则不可知也。
勖等奏：昔先王之作乐也，以振风荡俗，飨神佐贤，必协律吕之和，以节八音之中。
故曰五声十二律，还相为宫。
此经传记籍可得而知者也。
如和对辞，笛之长短，无所象则，率意而作，不由曲度。
又辞：先师传笛，别其清浊，直以长短，工人裁制，旧不依律。
是为作笛无法。
而知写笛造律，又令琴瑟歌咏，从之为正，非所以稽古先哲，垂宪于后者也。
及依典制，用十二律造笛像十二枚，声均调和，器用便利。
若可施用，请更部笛工，选竹造作，太乐、乐府施行。
平议诸杜夔、左延年律可皆留。
其御府笛正声下徵各一具，皆铭题作者姓名。其余无所施用，还付御府毁。
奏可。
勖又问和：作笛为可依十二律作十二笛，令一孔依一律，然后乃以为乐不？
和辞：太乐东厢长笛正声已长四尺二寸，令当复取其下徵之声；于法，声浊者笛当长，计其尺寸，乃五尺有余，和昔日作之，不可吹也。
案太乐，四尺二寸笛正声均应蕤宾，以十二律还相为宫，推法下徵之孔，当应律大吕。
大吕笛长二尺六寸有奇，不得长五尺余。
令太乐郎刘秀、邓昊等依律作大吕笛以示和。
然后令郝生鼓筝，宋同吹笛，以为《杂引》、《相和》诸曲。
和乃辞曰：自和父祖汉世以来，笛家相传，不知此法，而令调均与律相应，实非所及也。
郝生、鲁基、种整、硃夏，皆与和同。
又问和：笛有六孔，及其体中之空为七。
和辞：先师相传，吹笛但以作曲相语，为某曲当举某指，初不知七孔尽应何声也。
若当作笛，其仰尚方笛工，依案旧像讫，但吹取鸣者，初不复校其诸孔调与不调也。
案《周礼》调乐金石，有一定之声，是故造钟磬者，先依律调之，然后施于厢悬。
作乐之时，诸音皆受钟磬之均，即为悉应律也。
至于飨宴殿堂之上，无厢悬钟磬，以笛有一定调，故诸弦歌皆从笛为正。
是为笛犹钟磬，宜必合于律吕。
如和所对，直以意造，率短一寸，七孔声均，不知其皆应何律？
调与不调，无以检正。
辄令部郎刘秀、邓昊、魏邵等与笛工参共作笛。工人造其形，律者定其声，然后器象有制，音均和协。
又问和：若不知律吕之义，作乐音均高下清浊之调，当以何名之？
和辞：每合乐时，随歌者声之清浊，用笛有长短。
声清者用二尺九笛，因名曰此二尺九调也。汉、魏相传，施行皆然。
案《周礼》奏六乐，乃奏黄钟；
而和所称以二尺三尺为名，虽汉、魏用之，俗而不典。
部郎刘秀、邓昊等以律作笛，三尺二寸者，应无射之律，若宜用长笛，执乐者曰：请奏无射。
《周语》曰：无射所以宣布哲人之令德，示民轨仪也。
二尺八寸四分四厘应黄钟之律，若宜用短笛，执乐者曰：请奏黄钟。
《周语》曰：黄钟所以宣养六气九德也。
是则歌奏之义，当合经礼，考之古典，于制为雅。
《书》曰：予欲闻六律五声八音，在治忽始。
《周礼》载六律六同。
《礼记》又曰：五声十二律，还相为宫。
唯京房始创六十律，至章帝时，其法已亡；蔡邕虽追古作，其言亦曰：今无能为者。
依案古典及今音家所用六十律者，无施于乐。
谨依典记，以五声十二律还相为宫之法，制十二笛象，记注图侧，如别。
省图，不如视笛之了，故复重作蕤宾伏孔笛。
黄钟之笛，正声应黄钟，下徵应林钟，长二尺八寸四分四厘有奇。
正声调法，黄钟为宫，宫生徵，黄钟生林钟也。
徵生商，林钟生太蔟也。
商生羽，太蔟生南吕也。
角生变宫，姑洗生应钟也。
大吕之笛：正声应大吕，下徵应夷则，长二尺六寸六分三厘有奇。
太蔟之笛：正声应太蔟，下徵应南吕，长二尺五寸三分一厘有奇。
夹钟之笛：正声应夹钟，下徵应无射，长二尺四寸。
姑洗之笛：正声应姑洗，下徵应应钟，长二尺二寸三分三厘有奇。
林钟之笛：正声应林钟，下徵应太蔟，长三尺七寸九分二厘有奇。
蕤宾之笛，正声应蕤宾，下徵应大吕，长三尺九寸九分五厘有奇。
此之谓也。
夷则之笛：正声应夷则，下徵应夹钟，长三尺六寸。
应钟之笛：正声应应钟，下徵应蕤宾，长五尺九寸九分六厘有奇。
勖又以魏杜夔所制律吕，检校太乐、总章、鼓吹八音，与律乖错。
始知后汉至魏，尺度渐长于古四分有余。
乃部佐著作郎刘恭依《周礼》更积黍起度，以铸新律。
既成，募求古器，得周时玉律，比之不差毫厘。
又汉世故钟，以律命之，不叩而自应。
初，勖行道，逢赵郡商人县铎于牛，其声甚韵。
至是搜得此铎，以调律吕焉。
晋武帝以勖律与周、汉器合，乃施用之。
咸亡后，掘地得古铜尺，果长勖尺四分，时人咸服其妙。
元康中，裴頠以为医方民命之急，而称两不与古同，为害特重，宜因此改治权衡。
元嘉九年，太乐令钟宗之减为三尺七寸。
十四年，治书令吏奚纵又减五分，为三尺六寸五分。
太蔟箱笛，晋时三尺七寸，宗之减为三尺三寸七分，纵又减一寸一分，为三尺二寸六分。
蕤宾箱笛，晋时二尺九寸，宗之减为二尺六寸，纵又减二分，为二尺五寸八分。
古先圣哲，拟辰极，制浑仪。
群生之性，章为五才，五才之灵，五星是也。
历所以拟天行而序七耀，纪万国而授人时。
黄帝使大挠造六甲，容成制历象，羲和占日，常仪占月。
少昊氏有凤鸟之瑞，以鸟名官，而凤鸟氏司历。
颛顼之代，南正重司天，北正黎司地。
尧复育重黎之后，使治旧职，分命羲和，钦若昊天。
故《虞书》曰：期三百有六旬六日，以闰月定四时成岁。其后授舜，曰：天之历数在尔躬。
舜亦以命禹。
爰及殷、周二代，皆创业革制，而服色从之。
顺其时气以应天道，万物群生，蒙其利泽。
三王既谢，史职废官，故孔子正《春秋》，以明司历之过。
秦兼天下，自以为水德，以十月为正，服色上黑。
汉兴，袭秦正朔，北平侯张苍首言律历之事，以《颛顼历》比于六历，所失差近。
施用至武帝元封七年，太中大夫公孙卿、壶遂、太史令司马迁等，言历纪废坏，宜改正朔，易服色，所以明受之于天也。乃诏遂等造汉历。
选邓平、长乐司马可及人间治历者，二十余人。方士唐都分天部，落下闳运算转历。
其法积八十一寸，则一日之分也，闳与邓平所治同。
于是皆观星度，日月行，更以算推，如闳、平法，一月之日二十九日八十一分日之四十三。
诏迁用邓平所造八十一分律历，以平为太史丞。
至元凤三年，太史令张寿王上书，以为元年用黄帝《调历》，令阴阳不调，更历之过。
诏下主历使者鲜于妄人与治历大司农中丞麻光等二十余人杂候晦朔弦望二十四气。又诏丞相、御史、大将军、右将军史各一人杂候上林清台，课诸疏密，凡十一家，起三年尽五年。
冬至从上三日五时。
又汉元年不用黄帝《调历》，效劾寿王逆天地，大不敬，诏勿劾。
复候，尽六年，《太初历》第一。
寿王再劾不服，竟下吏。
至孝成时，刘向总六历，列是非，作《五纪论》。
向子歆作《三统历》以说《春秋》，属辞比事，虽尽精巧，非其实也。
班固谓之密要，故汉《历志》述之。
校之何承天等六家之历，虽六元不同，分章或异，至今所差，或三日，或二日数时，考其远近，率皆六国及秦时有人所造。
其术斗分多，上不可检于《春秋》，下不验于汉、魏，虽复假称帝王，只足以惑时人耳。
光武建武八年，太仆硃浮上言历纪不正，宜当改治，时所差尚微，未遑考正。
明帝永平中，待诏杨岑、张盛、景防等典治历，但改易加时弦望，未能综校历元也。
冬至，十一月中。
于是《四分法》施行。
用望平和，盖亦远矣。
今改行《四分》，以遵尧顺孔，奉天之文，同心敬授，傥获咸熙。
黄帝以来诸历以为冬至在牵牛初者，皆黜焉。
和帝永元十四年，待诏太史霍融上言：官漏刻率九日增减一刻，不与天相应，或时差至二刻半，不如夏历密。
其年十一月甲寅，诏曰：漏所以节时分，定昏明。
昏明长短，起于日去极远近，日道周圜，不可以计率分。
官漏九日增减一刻，违失其实，以晷景为刻，密近有验，今下晷景漏刻四十八箭。
其二十四气日所在，并黄道去极、晷景、漏刻、昏明中星，并列载于《续汉律历志》。
安帝延光三年，中竭者亶诵上书言当用甲寅元，河南梁丰云当复用《太初》。
尚书郎张衡、周兴皆审历，数难诵、丰，或不能对，或云失误。
衡等参案仪注，考往校今，以为《九道法》最密。
诏下公卿详议。
太尉恺等参议：《太初》过天一度，月以晦见西方。
《太初》效验，无所漏失。
甲寅元与天相应，合图谶，可施行。
尚书令忠上奏：天之历数，不可任疑从虚，以非易是。
灵帝熹平四年，五官郎中冯光、沛相上计掾陈晃等言：历元不正，故盗贼为害。
诏下三府，与儒林明道术者详议。
群臣会司徒府集议。
议郎蔡邕曰：历数精微，术无常是。
汉兴承秦，历用《颛顼》，元用乙卯；
百有二岁，孝武皇帝始改《太初》，元用丁丑。
行之百八十九岁，孝章帝改从《四分》，元用庚申。
今光等以庚申为非，甲寅为是。
按历法，黄帝、颛顼、夏、殷、周、鲁，各自有元。
昔始用《太初》丁丑之后，六家纷错，争讼是非。
张寿王挟甲寅元以非汉历，杂候清台，课在下第。
是则虽非图谶之元，而有效于前者也。
及用《四分》以来，考之行度，密于《太初》，是又新元有效于今者也。
故延光中，亶诵亦非《四分》，言当用甲寅元，公卿参议，竟不施行。
且三光之行，迟速进退，不必若一。故有古今之术。
今术之不能通于古，亦犹古术不能下通于今也。
又光、晃以《考灵耀》为本，二十八宿度数至日所在，错异不可参校。
元和二年用至今九十二岁，而光、晃言阴阳不和，奸臣盗贼，皆元之咎。
元和诏书，文备义著，非群臣议者所能变易。
三公从邕议，以光、晃不敬，正鬼薪法，诏书勿治罪。
何承天曰：夫历数之术，若心所不达，虽复通人前识，无救其为敝也。是以多历年岁，未能有定。
是以多历年岁，未能有定。
刘歆《三统法》尤复疏阔，方于《四分》，六千余年又益一日。
扬雄心惑其说，采为《太玄》，班固谓之最密，著于《汉志》；
司彪因曰自太初元年始用《三统历》，施行百有余年。
光和中，谷城门候刘洪始悟《四分》于天疏阔，更以五百八十九为纪法；百四十五为斗分，造《乾象法》。
方于《太初》、《四分》，转精微矣。
魏文帝黄初中，太史丞韩翊以为《乾象》减斗分太过，后当先天，造《黄初历》，以四千八百八十三为纪法，一千二百五为斗分。
其后尚书令陈群奏，以为历数难明，前代通儒多共纷争。
《黄初》之元，以《四分历》久远疏阔，大魏受命，宜正历明时。
明帝时，尚书郎杨伟制《景初历》，施用至于晋、宋。
古之为历者，邓平能修旧制新，刘洪始减《四分》，又定月行迟疾，杨伟斟酌两端，以立多少之衷，因朔积分设差，以推合朔月蚀。
伟之五星，大乖于后代，斯则洪用心尚疏，伟拘于同出上元壬辰故也。
魏明帝景初元年，改定历数，以建丑之月为正，改其年三月为孟夏四月。
其孟仲季月，虽与正岁不同，至于郊祀、迎气、祭祠、烝尝，巡狩、搜田，分至启闭，班宣时令，皆以建寅为正。
三年正月，帝崩，复用夏正。
杨伟表曰：臣揽载籍，断考历数，时以纪农，月以纪事，其所由来，遐而尚矣。
三代因之，则世有日官。
日官司历，则颁之诸侯，诸侯受之，则颁于境内。
夏后之代，羲、和湎淫，废时乱日，则《书》载《胤征》。
由此观之，审农时而重人事者，历代然也。
逮至周室既衰，战国横骛，告朔之羊，废而不绍，登台之礼，灭而不遵。
是时也，天子不协时，司历不书日，诸侯不受职，日御不分朔，人事不恤，废弃农时。
仲尼之拨乱于《春秋》，托褒贬纠正，司历失闰，则讥而书之，登台颁朔，则谓之有礼。
自此以降，暨于秦、汉，乃复以孟冬为岁首，闰为后九月，中节乖错，时月纰缪，加时后天，蚀不在朔，累载相袭，久而不革也。
其历斗分太多，后遂疏阔。
宋二十二年，普用《元嘉历》。
至于今日，考察日蚀，率常在晦，是则斗分太多，故先密后疏而不可用也。
是以臣前以制典余日，推考天路，稽之前典，验之食朔，详而精之，更建密历，则不先不后，古今中天。
欲使当今国之典礼，凡百制度，皆韬合往古，郁然备足，乃改正朔，更历数，以大吕之月为岁首，以建子之月为历初。
臣以为昔在帝代，则法曰《颛顼》，曩自轩辕，则历曰《黄帝》。
暨至汉之孝武，革正朔，更历数，改元曰太初，因名《太初历》。
今改元为景初，宜曰《景初历》。
臣之所建《景初历》，法数则约要，施用则近密，治之则省功，学之则易知。
虽复使研、桑心算，隶首运筹，重、黎司晷，羲、和察景，以考天路，步验日月，究极精微，尽术数之极者，皆未如臣如此之妙也。
是以累代历数，皆疏而不密，自黄帝以来，改革不已。
壬辰元以来，至景初元年丁巳，岁积四千四十六，算上。
此元以天正建子黄钟之月为历初，元首之岁夜半甲子朔旦冬至。
元法，万一千五十八。
纪法，千八百四十三。
纪月，二万二千七百九十五。
章岁，十九。
章月，二百三十五。
章闰，七。
周天，六十七万三千一百五十。
气法，十二。
没法，九百六十七。
通法，四十七。
会通，七十九万一百二十。
周日日余，二千五百二十八。
周虚，二千三十一。
斗分，四百五十五。
纪首合朔，月在日道里。
迟疾差率，一万三千四百七。
求其数之所生者，置一纪积月以通数乘之，会通去之，所去之余，纪差之数也。
以之转加前纪，则得后纪。
求其数之所生者，置一纪积月，以通数乘之，通周去之，余以减通周，所减之余，纪差之数也。以之转减前纪，则得后纪。
不足减者，加通周。
求次元纪差率，转减前元甲寅纪差率，余则次元甲子纪差率也。
求次纪，如上法也。
推朔积月术曰：置壬辰元以来，尽所求年，外所求，以纪法除之，所得算外，所入纪第也，余则入纪年数。
年以章月乘之，如章岁而一为积月，不尽为闰余。
闰余十二以上，其年有闰。
闰月以无中气为正。
以朔小余减日法，余为朔虚分。
大余命以纪，算外，所求年天正十一月朔日也。
求次月，加大余二十九，小余二千四百一十九，小余满日法从大余，命如前，次月朔日也。
小余二千一百四十以上，其月大也。
推弦望，加朔大余七，小余千七百四十四，小分一，小分满二从小余，上余满日法从大余，大余满六十去之，余命以纪，算外，上弦日也。
又加得望、下弦、后月朔。
其月蚀望者，定小余，如所近中节间限，限数以下者，算上为日。
望在中节前后各五日以上者，视间限。
推二十四气术曰：置所入纪年，外所求，以余数乘之，满纪法为大余，不尽为小余。
大余满六十去之，余命以纪，算外，天正十一月冬至日也。
求次气，加大余十五，小余四百二，小分十一，小分满气法从小余，小余满纪法从大余，命如前，次气日也。
推闰月术曰：以闰余减章岁，余以岁中乘之，满章闰得一月，余满半法以上亦得一月。
数从天正十一月起，算外，闰月也。
大雪，十一月节。
小寒，十二月节。
大寒，十二月中。
立春，正月节。
雨水，正月中。
惊蛰，二月节。
春分，二月中。
谷雨，三月中。
立夏，四月节。
小满，四月中。
芒种，五月节。
夏至，五月中。
小暑，六月节。
大暑，六月中。
立秋，七月节。
处暑，七月中。
白露，八月节。
秋分，八月中。
寒露，九月节。
霜降，九月中。
立冬，十月节。
小雪，十月中。
水：合终岁数，一千八百七十。
行星度，五十七。
合月数，十三。
朔大余，二十五。
合月数，一。
推没灭术曰：因冬至积日有小余者，加积一，以没分乘之，以没法除之，所得为大余，不尽为小余。大余满六十去之，余命以纪，算外，即去年冬至后没日也。
求次没，加大余六十九，小余五百九十二，小余满没法得一，从大余，命如前。
小余尽，为灭也。
推五行用事日：立春、立夏、立秋、立冬者，即木、火、金、水始用事日也。
各减其大余十八，小余四百八十三，小分六，余命以纪，算外，各四立之前土用事日也。
大余不足减者，加六十；
小余不足减者，减大余一，加纪法；
小分不足减者，减小余一，加气法。
推卦用事日：因冬至大余，六其小余，《坎卦》用事日也。
加小余万九十一，满元法从大余，即《中孚》用事日也。
求次卦，各加大余六，小余九百六十七。
其四正各因其中日，六其小余。
推日度术曰：以纪法乘朔积日，满周天去之，余以纪法除之，所得为度，不尽为分。
命度从牛前五起，宿次除之，不满宿，则天正十一月朔夜半日所在度及分也。
求次日，日加一度，分不加，经斗除斗分，分少退一度。
分满纪法得一度，则次月朔夜半月所在度及分也。
求次月，小月加度二十二，分八百六；
大月又加一日，度十三，分六百七十九；
其冬下旬，夕在张心署之。
推合朔度术曰：以章岁乘朔小余，满通法为大分，不尽为小分。
以大分从朔夜半日度分，分满纪法从度，命如前，则天正十一月合朔日月所共合度也。
求次月，加度二十九，大分九百七十七，小分四十二，小分满通法从大分，大分满纪法从度。经斗除其分，则次月合朔日月所共合度也。
推弦望日所在度：加合朔度七，大分七百五，小分十，微分一，微分满二从小分，小分满通法从大分，大分满纪法从度，命如前，则上弦日所在度也。
推弦望月所在度：加合朔度九十八，大分千二百七十九，小分三十四，数满命如前，即上弦月所在度也。又加得望下弦后月合也。
推日月昏明度术曰：日以纪法，月以月周，乘所近节气夜漏，二百而一，为明分。
日以减纪法，月以减月周，余为昏分。
推合朔交会月蚀术曰：置所入纪朔积分，以所入纪交会差率之数加之，以会通去之，余则所求年天正十一月合朔去交度分也。
以通数加之，满会通去之，余则次月合朔去交度分也。
以朔望合数各加其月合朔去交度分，满会通去之，余则各其月望去交度分也。
朔望去交分如朔望合数以下，入交限数以上者，朔则交会，望则月蚀。
推合朔交会月蚀月在日道表里术曰：置所入纪朔积分，以所入纪下交会差率之数加之，倍会通去之，余不满会通者，纪首表，天正合朔月在表，纪首里，天正合朔月在里。
求次月，以通数加之，满会通去之，加里满在表，加表满在里。先交会后月蚀者，朔在表则望在表，朔在里则望在里。
先交会后月蚀者，朔在表则望在表，朔在里则望在里。
先月蚀后交会者，看食月朔在里则望在表，朔在表则望在里。
交会月蚀如朔望会数以下，则前交后会；
如入交限数以上，则前会后交。
前会后交近于限数者，则后伺之后月。
求去交度术曰：其前交后会者，今去交度分如日法而一，所得则却去交度也。
余以减合终合数，为度分。
十以下是蚀，十以上亏蚀微少，光晷相及而已。
亏食分多少，如上以十五为法。
求日蚀亏起角术曰：其月在外道，先交后会者，亏蚀西南角起；
先会后交者，亏蚀东南角起。
其月在内道，先交后会者，亏食西北角起；
先会后交者，亏食东北角起。
推合朔交会月蚀入迟疾历术曰：置所入纪朔积分，以所入纪下迟疾差率之数加之，以通周去之，余满日法得一日，不尽为日余，命日算外，则所求年天正十一月合朔入历日也。
求次月，加一日，日余四千四百五十。
求望，加十四日，日余三千四百八十九。
日余满日法成日，日满二十七去之。又除余如周日余，日余不足者，减一日，加周虚。
推合朔交会月蚀定大小余：以入历日余，乘所入历损益率，以损益盈缩积分为定积分。
加之满日法者，交会加时在后日；
减之，不足者，交会加时在前日。
月蚀者，随定大小余为日加时。
以率损乘入历日余，又以周日日余乘之，以周日日度小分并之，以损定积分，余为后定积分。
以章岁减周日月行分，余以周日日余乘之，以周日度小分并之，以除后定积分，所得以加本小余，如上法。
推加时：以十二乘定小余，满日法得一辰，数从子起，算外，则朔望加时所在辰也。
有余不尽者四之，如日法而一为少，二为半，三为太。
又有余者三之，如日法而一为强，半法以上排成之，不满半法废弃之。
以强并少为少强，并半为半强，并太为太强。
得二强者为少弱，以之并少为半弱，以之并半为太弱，以之并太为一辰弱。
以所在辰命之，则各得其少、太、半及强、弱也。
其月蚀望在中节前后四日以还者，视限数；
右中节二十四气，如术求之，得冬至十一月中也。加之得次月节，加节得其月中。
中星以日所在为正。
置所求年二十四气小余四之，如法得一为少，不尽少三之，如法为强。
所以减其节气昏明中星各定。
推五星术：五星者，木曰岁星，火曰荧惑，土曰填星，金曰太白，水曰辰星。
凡五星之行，有迟有疾，有留有逆。
曩自开辟，清浊始分，则日月五星聚于星纪。
发自星纪，并而行天，迟疾留逆，互相逮及。
星与日会，同宿共度，则谓之合。
从合至合之日，则谓之终。
各以一终之日与一岁之日，通分相约，终而率之，岁数岁则谓之合终岁数，岁终则谓之合终合数。
二率既定，则法数生焉。
以章岁乘合数为合月法，以纪法乘合数为日度法，以章月乘岁数为合月分，如合月法为合月数，合月之余为月余。
以通数乘合月数，如日法而一为大余，以六十去大余，余为星合朔大余。
大余之余为朔小余。
以通数乘月余，以合月法乘朔小余，并之，以日法乘合月法除之，所得星合入月日数也。
余以通法约之，为入月日。
以历斗分乘合数，为星度斗分。
木、火、土各以合数减岁数，余以周天乘之，如日度法而一，所得则行星度数也，余则度余。
金、水以周天乘岁数，如日度法而一，所得则行星度数也，余则度余。
日度法，二百一十一万七千六百七。
朔大余，二十三。
朔小余，四千九十三。
日余，百九十九万五千六百六十四。
斗分，五十二万二千七百九十五。
行星度，三十三。
度余，百四十七万二千八百。
日度法，四百四十万一千八十四。
合月数，二十六。
月余，二万三。
朔大余，四十七。
入月日，十三。
行星度，五十。
日度法，七百一万九千九百八十七。
合月数，十二。
朔大余，五十四。
朔小余，千六百七十四。
日余，六十七万五千三百六十四。
斗分，百七十三万三千九十五。
行星度，十二。
月余，四万三百一十。
入月日，二十七。
斗分，百八万五千一百七十五。
月余，二十一万五千四百五十九。
朔大余，二十九。
入月日，二十八。
日余，二千三十四万四千二百六十一。
度余，二千三十四万四千二百六十一。
推五星术曰：置壬辰元以来尽所求年，以合终合数乘之，满合终岁数得一，名积合，不尽名合余。
以合终合数减合余，得一者星合往年，得二者合前往年，无所得，合其年。
金、水积合，偶为晨，奇为夕。
推五星合月：以月数月余各乘积合，余满合月法从月，为积月，不尽为月余。
以纪月除积月，所得算外，所入纪也，余为入纪月。
副以章闰乘之，满章月得一为闰，以减入纪月，余以岁中去之，余为入岁月，命以天正起，算外，星合月也。
其在闰交际，以朔御之。
推合月朔：以通数乘入纪月，满日法得一为积日，不尽为小余。
以六十去积日，余为大余，命以所入纪，算外，星合朔日也。
推入月日：以通数乘月余，合月法乘朔小余，并之，通法约之，所得满日度法得一，则星合入月日也，不满为日余。
命日以朔，算外，入月日也。
推星合度：以周天乘度分，满日度法得一为度，不尽为余，命以牛前五度起，算外，星所合度也。
求后合月，以月数加入岁月，以余加月余，余满合月法得一月，月不满岁中，即在其年；
满去之，有闰计焉，余为后年；
再满，在后二年。
求后合朔，以朔大小余数加合朔月大小余，其月余上成月者，又加大余二十九，小余一千四百一十九，小余满日法从大余，命如前法。
求后入月日，以入月日、日余加入月日及余，余满日度法得一。
其前合朔小余满其虚分者，去一日；
后小余满二千四百一十九以上，去二十九日；
不满，去三十日，其余则后合入月日，命以朔。
求后合度，以度数及分，如前合宿次命之。
木：晨与日合，伏，顺，十六日九十九万七千八百三十二分，行星二度百七十九万五千二百三十八分，而晨见东方，在日后。
顺，疾，日行五十七分之十一，五十七日行十一度。
逆，日行七分之一，八十四日退十二度，而复留二十七日。复迟，日行九分，五十七日行九度而复顺。
疾，日行十一分，五十七日行十一度，在曰前，夕伏西方。
顺，十六日九十九万七千八百三十二分，行星二度百七十九万五千二百三十八分，而与日合。
凡一终，三百九十八日百九十九万五千六百六十四分，行星三十三度百四十七万二千八百六十九分。
火：晨与日合，伏，七十二日百七十九万二千六百一十五分，行星五十六度百二十四万九千三百四十五分，而晨见东方，在日后。
顺，日行二十三分之十四，百八十四日行百一十二度。
顺，七十二日百七十九万二千六百一十五分，行星五十六度百二十四万九千三百四十五分，而与日合。
凡一终，七百八十日三百五十八万五千二百三十分，行星四百一十五度二百四十九万八千六百九十分。
土：晨与日合，伏，十九日三百八十四万七千六百七十五分半，行星二度六百四十九万一千一百二十一分半，而晨见东方，在日后。
顺，行百七十二分之十三，八十六日行六度半而留。不行，三十二日半而旋。
不行，三十二日半复顺，日行十三分，八十六日行六度半，在日前，夕伏西方。
顺，十九日三百八十四万七千六百七十五分半，行星二度六百四十九万一千一百二十一分半，而与日合。
凡一终，三百七十八日六十七万五千三百六十四分，行星十二度五百九十六万二千二百五十六分。
顺，迟，日行四十五分之三十三，四十五日行三十三度而顺。疾，日行一度九十一分之十四，九十一日行百五度而顺。
顺，四十二日十九万四千九百九十分，行星五十二度十九万四千九百九十分，而与日合。
一合，二百九十二日十九万四千九百九十分，行星如之。
金：夕与日合，伏，顺，四十二日十九万四千九百九十分，行星五十二度十九万四千九百九十分，而夕见西方，在日前。
顺，疾，日行一度九十一分之二十一，九十一日行百一十二度而更顺。
迟，日行一度十四分，九十一日行百五度而顺。
益迟，日行四十五分之三十三，四十五日行三十三度而留。不行，七日而旋。
逆，六日，退四度，而与日合。
凡再合一终，五百八十四日三十八万九千九百八十分，行星如之。
水：晨与日合，伏，十一日退七度，而晨见东方，在日后。
顺，迟，日行八分之七，八日行七度而顺。
疾，日行一度十八分之四，十八日行二十二度，在日后，晨伏东方。
顺，十八日二千三十四万四千二百六十一分，行星三十六度二千三十四万四千二百六十一分，而与日合。凡一合，五十七日二千三十四万四千二百六十一分，行星如之。
水：夕与日合，伏，十八日二千三十四万四千二百六十一分，行星三十六度二千三十四万四千二百六十一分，而夕见西方，在日前。
顺，疾，日行一度十八分之四，十八日行二十二度而更顺。迟，日行八分之七，八日行七度而留。
逆，十一日退七度，而与日合。
凡再合一终，百一十五日千八百九十六万一千三百九十五分，行星如之。
五星历步术：以法伏日度余，加星合日度余，余满日度法得一从全，命之如前，得星见日及度余也。
逆顺母不同，以当行之母乘故分，如故母而一，当行分也。
留者承前，逆则减之，伏不书度，除斗分，以行母为率。
分有损益，前后相御。
凡五星行天，迟疾留逆，虽大率有常，至犯守逆顺，难以术推。
求木合终岁数法，以木日度法乘一木终之日，内分，周天除之，即得也。
求木合终合数法，以木日度法乘周天，满纪法，所得复以周天除之，即得。
魏黄初元年十一月小，己卯蔀首，己亥岁，十一月己卯朔旦冬至，臣伟上。
刘氏在蜀，不见改历，当是仍用汉《四分法》。
故孙氏用《乾象历》，至于吴亡。
晋武帝泰始元年，有司奏：王者祖气而奉其囗终，晋于五行之次应尚金，金生于己，事于酉，终于丑，宜祖以酉日，腊以丑日。改《景初历》为《泰始历》。
史臣按，邹衍五德，周为火行。
且周之为历年八百，秦氏即有周之建国也。周之火木，其事易详。
邹衍以相胜立体，刘向相生为义。
臣以为张苍虽是汉臣，生与周接，司秦柱下，备睹图书。
且秦虽灭学，不废术数，则有周遗文虽不毕在，据汉水行，事非虚作。
贾谊《取秦》云：汉土德。
盖以是汉代秦。
详论二说，各有其义。
张苍则以汉水胜周火，废秦不班五德。
贾谊则以汉土胜秦水，以秦为一代。
论秦、汉虽殊，而周为火一也。
若同苍黜秦，则汉水、魏土、晋木、宋金；
若同贾谊《取秦》，则汉土、魏木、晋金、宋火也。
难者云：汉高断蛇而神母夜哭，云赤帝子杀白帝子，然则汉非火而何？
汉若为火，则当云赤帝，不宜云赤帝子也。白帝子又何义况乎？
盖由汉是土德，土生乎火，秦是水德，水生乎金，斯则汉以土为赤帝子，秦以水德为白帝子也。
难者又曰：向云五德相胜，今复云土为赤帝子，何也？
答曰：五行自有相胜之义，自有相生之义。不得以相胜废相生，相生废相胜也。
崔寔《四人月令》曰：祖者，道神。
黄帝之子曰累祖，好远游，死道路，故祀以为道神。
合《祖赋序》曰：汉用丙午，魏用丁未，晋用孟月之酉。
说者云祈请道神，谓之祖有事于道者，君子行役，则列之于中路，丧者将迁，则称名于阶庭。
或云，百代远祖，名谥凋灭，坟茔不复存于铭表，游魂不得托于庙祧，故以初岁良辰，建华盖，扬彩旌，将以招灵爽，庶众祖之来凭云尔。
晋江左时，侍中平原刘智，推三百年斗历改宪，以为《四分法》三百年而减一日，以百五十为度法，三十七为斗分。饰以浮说，以扶其理。
江左中领军琅邪王朔之以其上元岁在甲子，善其术，欲以九万七千岁之甲子为开辟之始，何承天云悼于立意者也。
《景初》日中晷景，即用汉《四分法》，是以渐就乖差。其推五星，则甚疏阔。
晋江左以来，更用《乾象五星法》以代之，犹有前却。
宋太祖颇好历数，太子率更令何承天私撰新法。臣授性顽惰，少所关解。
自昔幼年，颇好历数，耽情注意，迄于白首。
臣亡舅故秘书监徐广，素善其事，有既往《七曜历》，每记其得失。自太和至泰元之末，四十许年。
臣因比岁考校，至今又四十载。故其疏密差会，皆可知也。
是以《虞书》著钦若之典，《周易》明治历之训，言当顺天以求合，非为合以验天也。
舍易而不为，役心于难事，此臣所不解也。
《尧典》云：日永星火，以正仲夏。
尔来二千七百余年，以中星检之，所差二十七八度。
汉之《太初历》，冬至在牵牛初，后汉《四分》及魏《景初法》，同在斗二十一。
臣以月蚀检之，则《景初》今之冬至，应在斗十七。
又史官受诏，以土圭测景，考校二至，差三日有余。
从来积岁及交州所上，检其增减，亦相符验。
天之南至，日在斗十三四矣。此则十九年七闰，数微多差。
复改法易章，则用算滋繁，宜当随时迁革，以取其合。
案《后汉志》，春分日长，秋分日短，差过半刻。
寻二分在二至之间，而有长短，因识春分近夏至，故长；秋分近冬至，故短也。
杨伟不悟，即用之，上历表云：自古及今，凡诸历数，皆未能并己之妙。
何此不晓，亦何以云。
是故臣更建《元嘉历》，以六百八为一纪，半之为度法，七十五为室分，以建寅之月为岁首，雨水为气初，以诸法闰余一之岁为章首。
冬至从上三日五时。日之所在，移旧四度。
又月有迟疾，合朔月蚀，不在朔望，亦非历意也。
故元嘉皆以盈缩定其小余，以正朔望之日。
伏愿以臣所上《元嘉法》下史官考其疏密，若谬有可采，庶或补正阙谬，以备万分。
诏曰：何承天所陈，殊有理据。可付外详之。
太子率更令领国子博士何承天表更改《元嘉历法》，以月蚀检今冬至日在斗十七，以土圭测影，知冬至已差三日。
诏使付外检署。
又去十一年起，以土圭测影。
检十一年七月十六日望月蚀，加时在卯，到十五日四更二唱丑初始蚀，到四唱蚀既，在营室十五度末。《景初》其日日在轸三度。
又到十三年十二月十六日望月蚀，加时在酉，到亥初始食，到一更三唱蚀既，在鬼四度。
《景初》其日日在女三。
以冲考之，其日日应在牛六度半。
又到十四年十二月十六日望月蚀，加时在戌之半，到二更四唱亥末始蚀，到三更一唱食既，在井三十八度。
以冲考之，其日日应在斗二十二度半。
到十五年五月十五日望月蚀，加时在戌，其日月始生而已，蚀光已生四分之一格，在斗十六度许。
《景初》其日日在井二十四。考取其冲，其日日应在井二十。
又到十七年九月十六日望月蚀，加时在子之少，到十五日未二更一唱始蚀，到三唱蚀十五分之十二格，在昴一度半。
以冲考之，则其日日在氐十三度半。
以月冲一百八十二度半考之，冬至之日，日并不在斗二十一度少，并在斗十七度半间，悉如承天所上。
其年《景初法》十一月七日冬至，前后阴不见影。
到十二年十一月十八日冬至，其十五日影极长。到十三年十一月二十九日冬至，其二十六日影极长。
到十四年十一月十一日冬至，其前后并阴不见。
到十五年十一月二十一日冬至，十八日影极长。
到十六年十一月二日冬至，其十月二十九日影极长。
到十七年十一月十三日冬至，其十日影极长。
到十八年十一月二十五日冬至，二十一日影极长。
寻校前后，以影极长为冬至，并差三日。
又承天法，每月朔望及弦，皆定大小余，于推交会时刻虽审，皆用盈缩，则月有频三大、频二小，比旧法殊为异。
旧日蚀不唯在朔，亦有在晦及二日。
《公羊传》所谓或失之前，或失之后。
员外散骑郎皮延宗又难承天：若晦朔定大小余，纪首值盈，则退一日，便应以故岁之晦，为新纪之首。
承天乃改新法依旧术，不复每月定大小余，如延宗所难，太史所上。
有司奏：治历改宪，经国盛典，爰及汉、魏，屡有变革。良由术无常是，取协当时。
承天历术，合可施用。
诏可。
上元庚辰甲子纪首至太甲元年癸亥，三千五百二十三年，至元嘉二十年癸未，五千七百三年，算外。
纪法，六百八。
纪日，二十二万二千七十。
度分，七十五。
度法，三百四。
气法，二十四。
岁中，十二。
日法，七百五十二。
没余，三十六。
通数，二万二千二百七。
没法，三百一十九。
月周，四千六十四。
周天，十一万一千二十五。
通周，二万七百二十一。
周日日余，四百一十七。
周虚，三百三十五。
会数，一百六十。
会月，九百二十九。
朔望合数，八十。
又留八日。
章闰，一百四十四。
又留二十六日。
留二日。
差率，三十九。
留四日。
推入纪法：置上元庚辰尽所求年，以元法除之，不满元法，以纪法除之，余不满纪法，入纪年也。
满法去之，得后纪。
土后元甲戌，元嘉十一年，至元嘉二十年癸未，十年算上。
推积月术：置入纪年数算外，以章月乘之，如章岁为积月，不尽为闰余。
闰余十二以上，其年闰。
推朔术：以通数乘积分，为朔积分，满日法为积日，不尽为小余。
以六旬去积日，不尽为大余，命以纪，算外，所求年正月朔日也。
求次月，加大余二十九，小余三百九十九，小余满日法从大余，即次月朔也。
小余三百五十三以上，其月大也。
推弦望法：加朔大余七，小余二百八十七，小分三，小分满四从小余，小余满日法从大余，命如前，上弦日也。
又加之得望，又加之得下弦。
推二十四气术：置入纪年算外，以余数乘之，满度法三百四为积没，不尽为小余。
以六旬去积没，不尽为大余，命以纪，算外，所求年雨水日也。
求次气，加大余十五，小余六十六，小分十一，小分满气法从小余，小余满度法从大余，次气日也。
推闰月法：以闰余减章岁，余以岁中乘之，满章闰得一，数从正月起，闰所在也。
闰有进退，以无中气为正。
推没灭术：因雨水积，以没余乘之，满没法为大余，不尽为小余，如前，所求年为雨水前没日也。
求次没，加大余六十九，小余一百九十六，满没法从大余，命如前，雨水后没日也。
日余尽为灭。
推土用事法：置立春大小余小分之数，减大余十八，小余七十九，小分十八，命以纪，算外，立春前土用事日也。
大余不足加六十，小余不足减，减大余一，加度法而后减之。立夏、立冬求土用事皆如上法。
推月所在度法：以月周乘朔积日，周天去之，余满度法为积度，不尽为分，命度如前，正月朔夜半月所在度及分。
命度起室二，次宿除之，算外，正月朔夜半日在度及分也。
求次日，日加一度，经室去度分。
求次月，小月加度二十二，分一百三十三，大月加度三十五，分二百四十五，分满度法成一度，命如前，次月朔月所在度及分也。
历先月法：以十六除月行分为大分，如所入迟疾加之，经室去度分。
推合朔月食术：置所求年积月，以会数一百六十乘之，以所入交会纪差二十二加之，满会月去之，余则其年正月朔去交分也。
求次月，以会数加之，满会月去之。
求望，加合数。
朔望去交分如合数以下，交限数以上，朔则交会，望则月食。
推入迟疾历法：置所求年朔积分，所入迟疾差加之，满通周去之，余满日法得一日，不尽为日余，命日算外，所求年正月朔入历。
求次月，加一日，日余七百三十四。
求望，加十四日，日余五百七十五半。
余满日法成一日，日满二十七去之，除日余如周日日余，不足减，减一日，加周虚。
推合朔月食定大小余法：以入历日余乘入历下损益率，以损益盈缩积分，为定积分。
经室除度分。
以入历日余乘列差，满日法盈减缩加差法，为定差法。
以除定积分，所得减加本朔望小余，为定小余。
加之满日法，合朔月食进一日；
减之不足减者，加日法而后减之，则退一日。
值周日者，用周日定数。
有余者四之，满日法得一为少，二为半，三为太。
又有余者三之，满日法得一为强，半法以上排成一，不满半法弃之。
得二者为小弱，以并少为半弱，以并半为太弱，以并太为一辰弱。
以所在辰名之。
推合朔月食加时满刻法：各以百刻乘定小余，如日法而一；不尽什之，求分。
先除夜漏之半，即昼漏加时刻及分也。
在中节前后五日以上者，视间限数。
月食加时定小余不满限数、间数者，皆以算上为日。
推合朔度：以章岁乘朔小余，满通法为大分，不尽为小分。
以大分从朔夜半日日分，满度命如前，正月朔日月合朔所在共合度也。
求次月，加度二十九，大分一百六十一，小分十四，小分满通法从大分，大分满度法从度。
求望，加十四度，大分二百三十二，小分三十半。
金后元甲申，晋太元九年，至元嘉二十年癸未，六十年算上。
水后元乙丑，元嘉二年，至元嘉二十年癸未，十九年算上。
推五星法：各设其元至所求年算上，以合数乘之，满合岁为积合，不尽曰合余，多者以合数除之，得一，星合往年，得二，合前往年，不满合数，其年。
以合余减合数为度分，以周天乘度分，满日度法为积度，不尽曰度余。
以合数乘其年，内雨水小余，并度余为日余，满日度法从积度为日，命以雨水，算外，星合日也。
求星见日法，以法伏日及余加星合日及余，满日度法成一日，命如前，星见日也。
求星见度术：以伏度及余，加星合度及余，余满纪法从度，入虚去度分，命如前，星见度也。
小分满法从行分，行分满法从度。
木：初与日合，伏，十六日，日余四万一千七百八十，行二度，余七万七千八百四十七半，晨见东方。
顺，日行二十三分之四，一百一十五日行二十度。
日行七分之一，八十四日退十二度。又留二十六日。
顺，一百一十五日行二十度，夕伏西方，日度余如初，与日合。
一终三百九十八日，日余八万三千五百六十，行星三十三度，余五万九千九百三十五。
火：初与日合，伏，七十一日，日余二万四千八百一十二半，行五十四度，度余四万九千四百三十，晨见东方。
顺，疾，日行七分之五，一百八日半行七十七度半。
小迟，日行七分之四，一百二十六日行七十二度而大迟。
日行七分之二，四十二日行十二度。
一终七百七十九日，日余四万九千六百二十五，行星四百一十四，度余三万三千五百。
除一周，定四十九度，度余一万七千三百七十五。
土：初与日合，伏，十八日，日余四千四百八十二半，行二度，度余四万六千八百四十七半，晨见东方。
顺，日行十二分之一，八十四日，行七度。留，不行，三十六日而逆。
顺，八十四日行七度，夕伏西方，日度余如初，与日合。
一终三百七十八日，日余八千九百六十五，行星十二度，度余九万三千六百九十五。
金：初与日合，伏，四十一日，日余四万九千六百八十四半，行五十一度，度余四万九千六百八十四半，见西方。
顺，疾，日行一度十三分之三，九十一日行一百十二度而小迟。
日行一度十三分之二，九十一日行一百五度。
日行十五之十一，四十五日行三十三度。
留，不行，八日而迟。
日行三分之二，九日退六度，伏西方。伏六日，退四度而与日合。
又六日退四度，晨见东方。
一终五百八十三日，日余四万八千六百一。
除一周，行星定二百一十八度，度余三万六千七十六。
一合二百九十一日，余四万九千六百八十四半，行星如之。
水：初与日合，伏，十七日，日余七万一千二百一十半，行三十四度，度余七万一千二百一十半，见西方。
顺，疾，日行一度三分之一，十八日行二十四度而迟。日行七分之五，七日行五度。
留，不行，四日，夕伏西方。
伏十一日，退六度，而与日合。
又十一日退六度，而晨见东方。
顺，迟，七日行五度。
疾，十八日行二十四度，晨伏东方，日度余如初，与日合。
一终一百一十五日，日余六万六千七百二十五，行星如之。
一合五十七日，日余七万一千二百一十半，行星亦如之。
推卦：因雨水大小余，加大余六，小余三百一十九，小余满三千六百四十八成日。
元嘉二十年，承天奏上尚书：今既改用《元嘉历》，漏刻与先不同，宜应改革。
按《景初历》春分日长，秋分日短，相承所用漏刻，冬至后昼漏率长于冬至前。且长短增减，进退无渐，非唯先法不精，亦各传写谬误。
请台勒漏郎将考验施用。
前世诸儒依图纬云，月行有九道。
故画作九规，更相交错，检其行次，迟疾换易，不得顺度。
刘向论九道云：青道二出黄道东，白道二出黄道西，黑道二出北，赤道二出南。
又云：立春、春分，东从青道；
立夏、夏至，南从赤道。
秋白冬黑，各随其方。
按日行黄道，阳路也，月者阴精，不由阳路，故或出其外，或入其内，出入去黄道不得过六度。入十三日有奇而出，出亦十三日有奇而入，凡二十七日而一入一出矣。
汉世刘洪推检月行，作阴阳历法。
元嘉二十年，太祖使著作令史吴癸依洪法，制新术，令太史施用之。
推入阴阳历术曰：以会月去入纪积月，余以会数乘之，以所入纪交会差加之，周天乘之，满微分法为大分，不尽为微分。大分满周天去之，余不满历周者为入阳历。
大分满周天去之，余不满历周者为入阳历。
余皆如月周得一日，算外，所求年正月合朔入历也。
历满十三日，日余万五千九百八十七半则去之。
阴阳历竟平入端，入历在前限余前，后限余后者，月行中道。
求朔弦望定数：各置入迟疾历盈缩定积分，以章岁乘之，差法除之，所得满通法为大分。不尽，以微分法乘之，如法为微分。
盈减缩加阴阳日余，盈不足，以月周进退日而定，以定日余乘损益兼数，为加时定数。
推夜半入历：以差率朔小余，如微分法得一，以减入历余，不足，加月周而减之，却一日，却得分日，加其分，半微分为小分，即朔日夜半入历历余小分也。
求次日，加一日，日余十六，小分三百二十，小分如会从余，余满月周去之，又加一日。
历竟，下日余满分日去之，于入历初也。
不满分日者，值之，加余一千二百九十四，小分七百八十九半，为入次历。
求夜半定日：以朔小余减入迟疾历日余，不足一日，却得周日，加余四百一十七，即月夜半入历日及余也。
以日余乘损益率，盈缩积分，为定积分。
满通法为大分，不尽以会月乘之，如法为小分，以盈加缩减入阴阳日余，盈不足进退日而定也。
以定日余乘损益率，如月周，以损益兼数，为夜半定数。
求昏明数：以损益率乘所近节气夜漏，二百而一为明，以减损益率为昏，而以损益夜半数为昏明定数也。
求月去黄道度：置加时若昏明定数，以十二除之为度，其余三而一为少，不尽为强，二少弱也。
又不尽者，一为强，二为少弱，则月去日道数也。
以臣校之，三睹厥谬：日月所在，差觉三度；
二至晷影，几失一日；
五星见伏，至差四旬，留逆进退，或移两宿。
宿度违天，则伺察无准。
臣生属圣辰，逮在昌运，敢率愚瞽，更创新历。
改易者，其一，以旧法一章十九岁有七闰，闰数为多，经二百年，辄差一日。
节闰既移，则应改法，历纪屡迁，实由此条。
今改章法，三百九十一年有一百四十四闰。
其二，以《尧典》云：日短星昴，以正仲冬。
以此推之，唐代冬至，日在今宿之左五十许度。
汉代之初，即用秦历，冬至日在牵牛六度。
汉武改立《太初历》，冬至日在牛初。
后汉《四分法》，冬至日在斗二十二。
晋时姜岌以月蚀检日，知冬至在斗十七。今参以中星，课以蚀望，冬至之日，在斗十一。
今参以中星，课以蚀望，冬至之日，在斗十一。
又设法者，其一，以子为辰首，位在正北，爻应初九，斗气之端，虚为北方，列宿之中，元气肇初，宜在此次。
前儒虞喜，备论其义。
今历上元日度，发自虚一。
其二，以日辰之号，甲子为先，历法设元，应在此岁。而黄帝以来，世代所用，凡十一历，上元之岁，莫值此名。
其三，以上元之岁，历中众条，并应以此为始，而《景初历》交会迟疾，亦置纪差，裁合朔气而已。
其三，以上元之岁，历中众条，并应以此为始，而《景初历》交会迟疾，亦置纪差，裁合朔气而已。条序纷互，不及古意。
今设法，日月五纬，交会迟疾，悉以上元岁首为始。
若夫测以定形，据以实效，县象著明，尺表之验可推，动气幽微，寸管之候不忒。
但深练始终，大存整密，革新变旧，有约有繁。
用约之条，理不自惧，用繁之意，顾非谬然。
夫纪闰参差，数各有分，分之为体，非细不密。
臣是用深惜毫厘，以全求妙之准，不辞积累，以成永定之制。
上元甲子至宋大明七年癸卯，五万一千九百三十九年算外。
章岁，三百九十一。
闰法，十二。
余数，二十万七千四十四。
虚分，万四百四十九。
推朔术：置入上元年数，算外，以章月乘之，满章岁为积月，不尽为闰余。
闰余二百四十七以上，其年有闰。
以月法乘积月，满日法为积日，不尽为小余。
六旬去积日，不尽为大余。
大余命以甲子，算外，所求年天正十一月朔也。
小余千八百四十九以上，其月大。
求次月，加大余二十九，小余二千九十，小余满日法从大余，大余满六旬去之，命如前，次月朔也。
求弦望：加朔大余七，小余千五百七，小分一，小分满四从小余，小余满日法从大余，命如前，上弦日也。又加得望，又加得下弦，又加得后月朔也。
推二十四气术：置入上元年数，算外，以余数乘之，满纪法为积日，不尽为小余。
大余命以甲子，算外，天正十一月冬至日也。
求次气，加大余十五，小余八千六百二十六，小分五，小分满六从小余，小余满纪法从大余，命如前，次气日也。
求土用事：加冬至大余二十七，小余万五千五百二十八，季冬土用事日也。
又加大余九十一，小余万二千二百七十，次土用事日也。
推没术：以九十乘冬至小余，以减没分，满没法为日，不尽为日余，命日以冬至，算外，没日也。
求次没，加日六十九，日余三万四千四百四十二，余满没法从日，次没日也。
推日所在度术：以纪法乘朔积日为度实，周天去之，余满纪法为积度，不尽为度余，命以虚一，次宿除之，算外，天正十一月朔夜半日所在度也。
求次月，大月加度三十，小月加度二十九，入虚去度分。
求次日，加一度。
入虚去行分六，小分百四十七。
微分满月法从度余，度余满纪法为度，以减朔夜半日所在，则月所在度。
求次月，大月加度三十五，度余三万一千八百三十四，微分七万七千九百六十七，小月加度二十二，度余万七千二百六十一，微分六万三千七百三十六，入虚去度分也。
求次月，大月加二日，小月加一日，日余皆万一千七百四十六。
历满二十七日，日余万四千六百三十一，则去之。
求日所在定度：以夜半入历日余乘损益率，以损益盈缩积分，如差率而一，所得满纪法为度，不尽为度余，以盈加缩减平行度及余为定度。
求度行分如上法。
求次日，如所入迟疾加之，虚去分如上法。
推入阴阳历术：置通实以会周去之，不满交数三十五万八千八百八十八半为朔入阳历分，满去之，为朔入阴历分。
求次月，大月加二日，小月加一日，日余皆二万七百七十九。历满十三日，日余万五千九百八十七半则去之。
阳竟入阴，阴竟入阳。
求朔望差，以二千二十九乘朔小余，满三百三为日余，不尽倍之为小分，则朔差数也。
加一十四日，日余二万一百八十六，小分百二十五，小分满六百六从日余，日余满通法为日，即望差数也。
求合朔月食：置朔望夜半入阴阳历日及余，有半者去之，置小分三百三，以差数加之，小分满六百六从日余，日余满通法从日，日满一历去之。命日算外，则朔望加时入历也。
朔望加时入历一日，日余四千一百九十八，小分四百二十八以下，十二日，日余万一千七百八十八，小分四百八十一以上，朔则交会，望则月食。
求合朔月食定大小余：令差数日余加夜半入迟疾历余，日余满通法从日，则朔望加时入历也。
以入历余乘损益率，以损益盈缩积分，如差法而一，以盈减缩加本朔望小余，为定小余。
求合朔月食加时：以十二乘定小余，满日法得一辰，命以子，算外，加时所在辰也。
又有余者三之，满日法得一为强，以强并少为少强，并半为半强，并太为太强。
得二者为少弱，以并太为一辰弱，以前辰名之。
求月去日道度：置入阴阳历余乘损益率，如通法而一，以损益兼数为定，定数十二而一为度，不尽三而一，为少、半、太。
阳历在表，阴历在里。
求昏明中星：各以度数加夜半日所在，则中星度也。
金率：二千三百六万一十四。
水率：四百五十七万六千二百四。
推五星术：置度实各以率去之，余以减率，其余如纪法而一，为入岁日，不尽为日余。
命以天正朔，算外，星合日。
求星合度：以入岁日及余从天正朔日积度及余，满纪法从度，满三百六十余度分则去之，命以虚一，算外，星合所在度也。
求星见日术：以伏日及余，加星合日及余，余满纪法从日，命如前，见日也。
行五星法：以小分法除度余，所得为行分，不尽为小分，及日加所行分满法从度，留者因前，逆则减之，伏不尽度。
从行入虚，去行分六，小分百四十七；
逆行出虚，则加之。
木：初与日合，伏，十六日，余万七千八百三十二，行二度，度余三万七千五百四，晨见东方。
从，日行四分，百一十二日，留二十八日。
逆，日行三分，八十六日，又留二十八日。
一终，三百九十八日，日余三万五千六百六十四，行三十三度，度余二万五千二百一十五。
火：初与日合，伏，七十二日，日余六百八，行五十五度，度余二万八千八百六十五，晨见东方。
从，疾，日行十七分，九十二日，小迟，日行十四分，九十二日，大迟，日行九分，九十二日，留十日。
从，迟，日行九分，九十二日。
逆，日行六分，六十四日，又留十日。
又留十二日。
大疾，日行十七分，九十二日，夕伏西方，日度余如初。
一终，七百八十日，日余千二百一十六，行四百一十四度，度余三万二百五十八。
除一周，定行四十九度，度余万九千八百九。
土：初与日合，伏，十七日，日余千三百七十八，行一度，度余万九千三百三十三，晨见东方。
行顺，日行二分，八十四日，留三十三日。
行逆，日行一分，百一十日，又留三十三日。
又留三十六日。
从，日行二分，八十四日，夕伏西方，日度余如初。
金：初与日合，伏，三十九日，余三万八千一百二十六，行四十九度，度余三万八千一百二十六，夕见西方。
小疾，日行一度四分，九十二日。
逆，日行十六分，九日。
伏五日，退五度，而与日合。又五日退五度，而晨见东方。
留九日。
从，迟，日行十七分，四十五日。
大疾，日行一度五分，九十二日，晨伏东方，日度余如初。
一终，五百八十三日，日余三万六千七百六十一，行星如之。
除一周，定行二百十八度，度余二万六千三百一十二。一合，二百九十一日，日余三万八千一百二十六，行星亦如之。
水：初与日合，伏，十四日，日余三万七千一百十五，行三十度，度余三万七千一百一十五，夕见西方。
顺，日行十二分之一，八十四日，行七度。
逆，日行十一分，二日。
伏八日，退八度，而与日合。
又八日，退八度，晨见东方。
从，迟，日行二十分，八日。
疾，日行一度六分，二十三日，晨伏东方，日度余如初。
一终，百一十五日，日余三万四千七百三十九，行星如之。
一合，五十七日，日余三万七千一百一十五，行星亦如之。
上元之岁，岁在甲子，天正甲子朔夜半冬至，日月五星，聚于虚度之初，阴阳迟疾，并自此始。
世祖下之有司，使内外博议，时人少解历数，竟无异同之辨。
案冲之所议，每有违舛，窃以愚见，随事辨问。案冲之新推历术，今冬至所在，岁岁微差。
臣法兴议：夫二至发敛，南北之极，日有恆度，而宿无改位。
古历冬至，皆在建星。
战国横骛，史官丧纪，爰及汉初，格候莫审，后杂觇知在南斗二十二度，元和所用，即与古历相符也。
《书》云：日短星昴，以正仲冬。
直以月维四仲，则中宿常在卫阳，羲、和所以正时，取其万世不易也。
冲之以为唐代冬至日在今宿之左五十许度，遂虚加度分，空撤天路。
其置法所在，近违半次，则四十五年九月，率移一度。
在《诗》七月流火，此夏正建申之时也。
若冬至审差，则豳公火流，晷长一尺五寸，楚宫之作，昼漏五十三刻，此诡之甚也。
今火犹西流，司历过也。
就如冲之所误，则星无定次，封有差方。
冲之削闰坏章，倍减余数，则一百三十九年二月，于四分之科，顿少一日；七千四百二十九年，辄失一闰。
冲之又命上元日度发自虚一，云虚为北方列宿之中。
臣法兴议：冲之既云冬至岁差，又谓虚为北中，舍形责影，未足为迷。
凡在天非日不明，居地以斗而辨。
借令冬至在虚，则黄道弥远，东北当为黄钟之宫，室壁应属玄枵之位，虚宿岂得复为北中乎？
曲使分至屡迁，而星次不改，招摇易绳，而律吕仍往，则七政不以玑衡致齐，建时亦非摄提所纪，不知五行何居，六属安托？
冲之又令上元年在甲子。
臣法兴议：夫置元设纪，各有所尚，或据文于图谶，或取效于当时。
昔《黄帝》辛卯，日月不过，《颛顼》乙卯，四时不忒，《景初》壬辰，晦无差光，《元嘉》庚辰，朔无错景，岂非承天者乎？
冲之苟存甲子，可谓为合以求天也。
冲之又令日月五纬，交会迟疾，悉以上元为始。
昔贾逵略见其差，刘洪粗著其术，至于疏密之数，莫究其极。
且五纬所居，有时盈缩，即如岁星在轸，见超七辰，术家既追算以会今，则往之与来，断可知矣。
《景初》所以纪首置差，《元嘉》兼又各设后元者，其并省功于实用，不虚推以为烦也。
冲之既违天于改易，又设法以遂情，愚谓此治历之大过也。
法兴曰：日有八行，合成一道，月有一道，离为九行，左交右疾，倍半相违，其一终之理，日数宜同。
冲之通同与会周相觉九千四十，其阴阳七十九周有奇，迟疾不及一匝，此则当缩反盈，应损更益。
至若立圆旧误，张衡述而弗改；汉时斛铭，刘歆诡谬其数，此则算氏之剧疵也。
《乾象》之弦望定数，《景初》之交度周日，匪谓测候不精，遂乃乘除翻谬，斯又历家之甚失也。
及郑玄、阚泽、王蕃、刘徽，并综数艺，而每多疏舛。
臣昔以暇日，撰正众谬，理据炳然，易可详密，此臣以俯信偏识，不虚推古人者也。
按何承天历，二至先天，闰移一月，五星见伏，或违四旬，列差妄设，当益反损，皆前术之乖远，臣历所改定也。
既沿波以讨其源，删滞以暢其要，能使躔次上通，晷管下合，反以讥诋，不其惜乎寻法兴所议六条，并不造理难之关楗。
其一，日度岁差，前法所略，臣据经史辨正此数，而法兴设难，征引《诗》《书》，三事皆谬。
故古历冬至，皆在建星。
冲之曰：周汉之际，畴人丧业，曲技竞设，图纬实繁，或借号帝王以崇其大，或假名圣贤以神其说。
是以谶记多虚，桓谭知其矫妄；
古历舛杂，杜预疑其非直。
按《五纪论》黄帝历有四法，颛顼、夏、周并有二术，诡异纷然，则孰识其正，此古历可疑之据一也。
此可疑之据四也。
夏历七曜西行，特违众法，刘向以为后人所造，此可疑之据二也。
殷历日法九百四十，而《乾凿度》云殷历以八十一为日法。若《易纬》非差，殷历必妄，此可疑之据三也。
《颛顼》历元，岁在乙卯，而《命历序》云：此术设元，岁在甲寅。
《春秋》书食有日朔者凡二十六，其所据历，非周则鲁。
以周历考之，检其朔日，失二十五，鲁历校之，又失十三。二历并乖，则必有一伪，此可疑之据五也。
古之六术，并同《四分》，《四分》之法，久则后天。
以食检之，经三百年，辄差一日。
古历课今，其甚疏者，朔后天过二日有余。
以此推之，古术之作，皆在汉初周末，理不得远。
且却校《春秋》，朔并先天，此则非三代以前之明征矣，此可疑之据六也。
寻《律历志》，前汉冬至日在斗牛之际，度在建星，其势相邻，自非帝者有造，则仪漏或阙，岂能穷密尽微，纤毫不失。
建星之说，未足证矣。
法兴议曰：战国横骛，史官丧纪，爰及汉初，格候莫审，后杂觇知在南斗二十二度，元和所用，即与古历相符也。
冲之曰：古术讹杂，其详阙闻，乙卯之历，秦代所用，必有效于当时，故其言可征也。
汉武改创，检课详备，正仪审漏，事在前史，测星辨度，理无乖远。
《景初》之法，实错五纬，今则在冲口，至曩已移日。
法兴议曰：《书》云日短星昴，以正仲冬。
冲之曰：《书》以上四星昏中审分至者，据人君南面而言也。
且南北之正，其详易准，流见之势，中天为极。
舍午称巳，午上非无星也。必据中宿，余宿岂复不足以正时。
若中宿之通非允，当实谨检经旨，直云星昴，不自卫阳，卫阳无自显之义，此谈何因而立。
苟理无所依，则可愚辞成说，曾泉、桑野，皆为明证，分至之辨，竟在何日，循复再三，窃深叹息。
冲之曰：《元和》日度，法兴所是，唯征古历在建星，以今考之，臣法冬至亦在此宿，斗二十二了无显证，而虚贬臣历乖差半次，此愚情之所骇也。
又年数之余有十一月，而议云九月，涉数每乖，皆此类也。
月盈则食，必在日冲，以检日则宿度可辨，请据效以课疏密。
按太史注记，元嘉十三年十二月十六日中夜月蚀尽，在鬼四度，以冲计之，日当在牛六。
依法兴议：在女七。
又十四年五月十五日丁夜月蚀尽，在斗二十六度，以冲计之，日当在井三十，依法兴议曰：日在柳二。
依法兴议曰：日在心二。
又二十八年八月十五日丁夜月蚀，在奎十一度，以冲计之，日当在角二；
依法兴议曰：日在角十二。
又大明三年九月十五日乙夜月蚀尽，在胃宿之末，以冲计之，日当在氐十二；
凡此四蚀，皆与臣法符同，纤毫不爽，而法兴所据，顿差十度，违冲移宿，显然易睹。
故知天数渐差，则当式遵以为典，事验昭晰，岂得信古而疑今。
法兴议曰：在《诗》七月流火，此夏正建申之时也。定之方中，又小雪之节也。
《诗》称流火，盖略举西移之中，以为惊寒之候。
流之为言，非始动之辞也。
就如始说，冬至日度在斗二十二，则火星之中，当在大暑之前，岂邻建申之限。
此专自攻纠，非谓矫失。
《夏小正》：五月昏，大火中。
又谓臣所立法，楚宫之作，在九月初。
按《诗》传笺皆谓定之方中者，室辟昏中，形四方也。
然则中天之正，当在室之八度。
臣历推之，元年立冬后四日，此度昏中，乃处十月之初，又非寒露之日也。
议者之意，盖误以周世为尧时，度差五十，故致此谬。
小雪之节，自信之谈，非有明文可据也。
就如冲之所误，则星无定次，卦有差方，名号之正，古今必殊，典诰之音，时不通轨。
尧之开、闭，今成建、除，今之寿星，乃周之鹑尾也。
即时东壁，已非玄武，轸星顿属苍龙，诬天背经，乃至于此。
夫阳爻初九，气始正北，玄武七列，虚当子位。
若圆仪辨方，以日为主，冬至所舍，当在玄枵；而今之南极，乃处东维，违体失中，其义何附。
若南北以冬夏禀称，则卯酉以生杀定号，岂得春躔义方，秋丽仁域，名舛理乖，若此之反哉因兹以言，因知天以列宿分方，而不在于四时，景纬环序，日不独守故辙矣。至于中星见伏，记籍每以审时者，盖以历数难详，而天验易显，各据一代所合，以为简易之政也。
亦犹夏礼未通商典，《濩》容岂袭《韶》节，诚天人之道同差，则艺之兴，因代而推移矣。
月位称建，谅以气之所本，名随实著，非谓斗杓所指。近校汉时，已差半次，审斗节时，其效安在。
或义非经训，依以成说，将纬候多诡，伪辞间设乎？
至如壁非玄武，轸属苍龙，瞻度察晷，实效咸然。
《元嘉历法》，寿星之初，亦在翼限，参校晋注，显验甚众。
寻臣所执，必据经史，远考唐典，近征汉籍，谶记碎言，不敢依述，窃谓循经之论也。
月蚀检日度，事验昭著，史注详论，文存禁阁，斯又稽天之说也。
《尧典》四星，并在卫阳，今之日度，远淮元和，诬背之诮，实此之谓。
冲之曰：按《后汉书》及《乾象说》，《四分历法》，虽分章设篰创自元和，而晷仪众数定于嘉平三年。
即立冬、立春之正日也。
以此推之，历置冬至，后天亦二日十二刻也。
以二日十二刻减之，天定以乙亥冬至，加时在夜半后三十八刻。
又臣测景历纪，躬辨分寸，铜表坚刚，暴润不动，光晷明洁，纤毫尽然。
据大明五年十月十日，影一丈七寸七分半，十一月二十五日，一丈八寸一分太，二十六日，一丈七寸五分强，折取其中，则中天冬至，应在十一月三日。
倍之为法，前二日减，以百刻乘之为实，以法除实，得冬至加时在夜半后三十一刻，在《元嘉历》后一日，天数之正也。
量检竟年，则数减均同，异岁相课，则远近应率。
今以臣历推之，刻如前，窃谓至密，永为定式。
寻古历法并同《四分》，《四分》之数久则后天，经三百年，朔差一日。是以汉载四百，食率在晦。
章岁十九，其疏尤甚，同出前术，非见经典。
而议云此法自古，数不可移。
若古法虽疏，永当循用，谬论诚立，则法兴复欲施《四分》于当今矣，理容然乎？
至于弃盈求正，非为乖理。
就如议意，率不可易，则分无增损，承天置法，复为违谬。
节气蚤晚，当循《景初》，二至差三日，曾不觉其非，横谓臣历为失，知日少之先时，未悟增月甚惑也。
案《春秋》以来千有余载，以食检朔，曾无差失，此则日行有恆之明征也。
且臣考影弥年，穷察毫微，课验以前，合若符契，孟子以为千岁之日至，可坐而知，斯言实矣。
冲之曰：此条所嫌，前牒已详。
次改方移，虚非中位，繁辞广证，自构纷惑，皆议者所谬误，非臣法之违设也。
七政致齐，实谓天仪，郑、王唱述，厥训明允，虽有异说，盖非实义。
昔《黄帝》辛卯，日月不过；
《颛顼》乙卯，四时不忒；
《景初》壬辰，晦无差光；
《元嘉》庚辰，朔无错景，岂非承天者乎冲之苟存甲子，可谓为合以求天也。
冲之曰：夫历存效密，不容殊尚，合谶乖说，训义非所取，虽验当时，不能通远，又臣所未安也。
若以历合一时，理无久用，元在所会，非有定岁者，今以效明之。
夏、殷以前，载籍沦逸，《春秋》汉史，咸书日蚀，正朔详审，显然可徵。以臣历检之，数皆协同，诚无虚设，循密而至，千载无殊，则虽远知矣。
备阅曩法，疏越实多，或朔差三日，气移七晨，未闻可以下通于今者也。
历纪之作，几于息矣。
夫为合必有不合，愿闻显据，以核理实。
法兴曰：夫交会之元，则蚀既可求，迟疾之际，非凡夫所测。
《景初》所以纪首置差，《元嘉》兼又各设后元者，其并省功于实用，不虚推以为烦也。冲之既违天于改易，又设法以遂情，愚谓此治历之大过也。
岁星在轸，见超七辰。
谓应年移一辰也。
案岁星之运，年恆过次，行天七匝，辄超一位。
代以求之，历凡十法，并合一时，此数咸同，史注所记，天验又符。
夫甄耀测象者，必料分析度，考往验来，准以实见，据以经史。
曲辩碎说，类多浮诡，甘、石之书，互为矛盾。今以一句之经，诬一字之谬，坚执偏论，以罔正理，此愚情之所未厌也。
算自近始，众法可同，但《景初》之二差，承天之后元，实以奇偶不协，故数无尽同，为遗前设后，以从省易。
必当虚立上元，假称历始，岁违名初，日避辰首，闰余朔分，月纬七率，并不得有尽，乃为允衷之制乎？
按以日八行譬月九道，此为月行之轨，当循一辙，环匝于天，理无差动也。
然则交会之际，当有定所，岂容或斗或牛，同丽一度。
臣览历书，古今略备，至如此说，所未前闻，远乖旧准，近背天数，求之愚情，窃所深惑。
寻迟疾阴阳不相生，故交会加时，进退无常，昔术著之久矣，前儒言之详矣。
而法兴云日数同。
又以全为率，当互因其分，法兴所列二数皆误，或以八十为七十九，当缩反盈，应损更益，此条之谓矣。
总检其议，岂但臣历不密，又谓何承天法乖谬弥甚。
至非景极，望非日冲，凡诸新说，必有妙辩乎？
时法兴为世祖所宠，天下畏其权，既立异议，论者皆附之。唯中书舍人巢尚之是冲之之术，执据宜用。
上爱奇慕古，欲用冲之新法，时大明八年也。
故须明年改元，因此改历。未及施用，而宫车晏驾也。
古者天子巡狩之礼，布在方策。
至秦、汉巡幸，或以厌望气之祥，或以希神仙之应，烦扰之役，多非旧典。唯后汉诸帝，颇有古礼焉。
魏文帝值参分初创，方隅事多，皇舆亟动，略无宁岁。
明帝凡三东巡，所过存问高年，恤人疾苦，或赐谷帛，有古巡幸之风焉。
齐王正始元年，巡洛阳，赐高年、力田各有差。
晋武帝泰始四年，诏刺史二千石长吏曰：古之王者，以岁时巡狩方岳，其次则二伯述职，不然则行人巡省，掸人诵志。故虽幽遐侧微，心无壅隔。
朕在位累载，如临深泉，夙兴夕惕，明发不寐，坐而待旦。
思四方水旱灾眚，为之怛然。
勤躬约己，欲令事事当宜。
常恐众吏用情，诚心未著，万机兼猥，虑有不周；政刑失谬，而弗获备览。
百姓有过，在予一人。
今使使持节侍中、副给事黄门侍郎，衔命四出，周行天下，亲见刺史二千石长吏，申喻朕心恳诚至意，访求得失损益诸宜，观省政治，问人间患苦。
周典有之曰：其万人利害为一书，其礼俗政事教治刑禁之逆顺为一书，其悖逆暴乱作慝犯令为一书，其札丧凶荒厄贫为一书，其康乐和亲安平为一书。
斯旧章前训，今率由之。
大夫君子，其各悉乃心，各敬乃事，嘉谋令图，苦言至戒，与使者尽之，无所隐讳。
方将虚心以俟。
其勉哉勖之，称朕意焉。
挚虞新礼仪曰：魏氏无巡狩故事，新礼则巡狩方岳，柴望告至，设壝宫，如礼诸侯之觐者。
摈及执贽，皆如朝仪，而不建其旗。
臣虞案觐礼，诸侯觐天子，各建其旗章，所以殊爵命，示等威。《诗》称君子至止，言观其旂。
宜定新礼建旗如旧礼。
然终晋世，巡狩废矣。
宋武帝永初元年，诏遣大使分行四方，举善旌贤，问其疾苦。
元嘉四年二月己卯，太祖东巡。
丁卯，至丹徒。
己巳，告觐园陵。
三月甲戌，幸丹徒离宫，升京城北顾。
二十六年二月己亥，上东巡。辛丑，幸京城。
辛亥，谒二陵。
丁巳，会旧京故老万余人，往还飨劳，孤疾勤劳之家，咸蒙恤赉，发赦令，蠲徭役。
其时皇太子监国，有司奏仪注。
某曹关某事云云。
自上及下，古有此礼。
请为笺如左。
右署众官如常仪。
参议并同。
奉行。
某年月日。
某曹上。
右笺仪准于启事年月右方，关门下位及尚书官署。
其言选事者，依旧不经它官。
太常主者寺押。
某署令某甲辞。
请台告报。
详检相应。
请听如所上事诺。
明详旨申勤，依承不得有亏。
符到奉行。
年月日。
起尚书某曹。
右并白纸书。
某曹关太常甲乙启辞。
押。
某署令某甲上言。
主者详检相应。
别符申摄奉行。
右关事仪准于黄案年月日右方，关门下位年月下左方，下附列尚书众官署。
其尚书名下应云奏者，今言关。
余皆如黄案式。
某曹关司徒长史王甲启辞。
某州刺史丙丁解腾某郡县令长李乙书言某事云云。
尚书某甲参议，以为所论正如法令，报听如所上。
请为令书如左。
右关门下位及尚书署，如上仪。
尚书令某甲上。
建康宫无令，称仆射。
令日下司徒，令报听如某所上。
某宣摄奉行如故事。
文书如千里驿行。
尚书令某甲下。
无令称仆射。
右外上事，内处报，下令书仪。
令书前某官某甲。
令如是，请为令书如右。谨关。
右关署如前式。
令司徒。
令如是，其下所属，奉行如故事。
右令书自内出下外仪。
令以甲为某官，如故事。
右令书板文准于昭事板文。
尚书下云云。
凡内外应关笺之事，一准此为仪。
其经宫臣者，依臣礼。
拜刺史二千石诫敕文曰制诏云云。
某动静屡闻。
其拜令书除者，令代制诏，余如常仪。
辞关板文云：某官粪土臣某甲临官。稽首再拜辞。
制曰右除粪土臣及稽首云云。
以令日代制曰。
某官宫臣者，称臣。
皇太子心丧三年。
太史每岁上某年历。
先立春立夏大暑立秋立冬，常读五时令。
帝升御坐，尚书令以下就席位，尚书三公郎以令著录案上，奉以入，就席伏读讫，赐酒一卮。
傅咸曰：立秋一日，白路光于紫庭，白旗陈于玉阶。
晋成帝咸和五年六月丁未，有司奏读秋令。
兼侍中散骑侍郎荀弈、兼黄门侍郎散骑侍郎曹宇驳曰：尚书三公曹奏读秋令仪注。
臣等参议，光禄大夫臣华恆议，武皇帝以秋夏盛暑，常阙不读令，在春冬不废也。
夫先王所以从时读令者，盖后天而奉天时。正服，尊严之所重，今服章多阙如。
诏通议。
六年三月，有司奏：今月十六日立夏。
案五年六月三十日门下驳，依武皇夏阙读令。
今正服渐备，四时读令，是祗述天和隆赫之道。
谓今故宜读夏令。
宋文帝元嘉六年六月辛酉朔，驸马都尉奉朝请徐道娱上表曰：谨案晋博士曹弘之议，立秋御读令，上应著缃帻，遂改用素，相承至今。
臣浅学管见，窃有惟疑。
伏寻《礼记·月令》，王者四时之服正见驾苍龙，载赤旗，衣白衣，服黑玉。
季夏则黄，文极于此，无白冠则某履某耑也。
且帻又非古服，出自后代。
上附于冠，下不属衣。
土令在近，谨以上闻。
如或可采，乞付外详议。
太学博士荀万秋议：伏寻帻非古者冠冕之服，《礼》无其文。
案蔡邕《独断》云：帻是古卑贱供事不冠人所服。
又董仲舒《止雨书》曰：其执事皆赤帻。
知并不冠之服也。
汉元始用，众臣率从。
故司马彪《舆服志》曰：尚书帻名曰纳言。
迎气五郊，各如其色，从章服也。
自兹相承，迄于有晋。
大宋受命，礼制因循。
斯既历代成准，谓宜仍旧。
有司奏：谨案道娱启事，以土令在近，谓帻不宜变。
万秋虽云帻宜仍旧，而不明无读土令之文。
《魏台杂访》曰：前后但见读春夏秋冬四时令，至于服黄之时，独阙不读。
今不解其故。
魏明帝景初元年十二月二十一日，散骑常侍领太史令高堂隆上言曰：黄于五行，中央土也。
王西季各十八日。
土生于火，故于火用事之末服黄，三季则否。
其令则随四时，不以五行为分也。
是以服黄无令。
其后太祖常谓土令，三公郎每读时令，皇帝临轩，百僚备位，多震悚失常仪。
宋唯世祖世刘勰、太宗世谢纬为三公郎，善于其事，人主及公卿并属目称叹。
勰见《宗室传》。
纬，谢综弟也。
旧说后汉有郭虞者，有三女。
以三月上辰产二女，上巳产一女。
又乖致感之本。
二日之中，而三女并亡，俗以为大忌。
宜以今六月为忌。
至此月此日，不敢止家，皆于东流水上为祈禳，自洁濯，谓之禊祠。
分流行觞，遂成曲水。
史臣案《周礼》，女巫掌岁时祓除衅浴，如今三月上巳如水上之类也。
衅浴谓以香薰草药沐浴也。
《韩诗》曰：郑国之俗，三月上巳，之溱、洧两水之上，招魂续魄。
秉兰草，拂不祥。
蔡邕章句曰：阳气和暖，鲔鱼时至，将取以荐寝庙，故因是乘舟禊于名川也。
《论语》，暮春浴乎沂。
今三月上巳，祓于水滨，盖出此也。
张衡《南都赋》祓于阳滨又是也。
或用秋，《汉书》八月祓于霸上。
刘桢《鲁都赋》：素秋二七，天汉指隅，人胥祓除，国子水嬉。
又是用七月十四日也。
自魏以后但用三日，不以巳也。
魏明帝天渊池南，设流杯石沟，燕群臣。
晋海西钟山后流杯曲水，延百僚，皆其事也。
宫人循之至今。
汉文帝始革三年丧制。
临终诏曰：天下吏民临三日，皆释服。
无禁取妇、嫁女、祠祀、饮酒、食肉。
绖带无过三寸。
当临者，皆旦夕各十五举音。
宋大丧则废乐。
文帝以己亥崩，乙巳葬，其间凡七日。
故使死于陵者葬于陵，死于泽者葬于泽。桐棺三寸，制丧三日。
然则圣人之于急病，必为权制也。
但汉文治致升平，四海宁晏，废礼开薄，非也。
宣帝地节四年，诏曰：今百姓或遭衰绖凶灾，而吏徭事不得葬，伤孝子心。
自今诸有大父母、父母丧者，勿徭事，使得收敛送终，尽其子道。
至成帝时，丞相翟方进事父母孝谨，母终，既葬，三十六日，除服视事。
自以为身备汉相，不敢逾国家典章。
然而原涉行父丧三年，显名天下。
河间惠王行母丧三年，诏书褒称，以为宗室仪表。
薛修服母丧三年，而兄宣曰：人少能行之。
遂兄弟不同，宣卒以此获讥于世。
是则丧礼见贵常存矣。
至汉平帝崩，王莽欲眩惑天下，示忠孝，使六百石以上皆服丧三年。
及莽母死，但服天子吊诸侯之服，一吊再会而已。
而令子新都侯宇服丧三年。及元后崩，莽乃自服三年之礼。
事皆奸妄，天下疾之。
汉安帝初，长吏多避事弃官。乃令自非父母服，不得去职。
是后吏又守职居官，不行三年丧服。
其后又开长吏以下告宁，言事者或以为刺史二千石宜同此制，帝从之。
建元元年，尚书孟布奏宜复如建武、永平故事，绝刺史二千石告宁及父母丧服，又从之。
至桓帝永兴二年，复令刺史二千石行三年服。
永寿二年，又使中常侍以下行三年服。
至延熹元年，又皆绝之。
魏武临终遗令曰：天下尚未安定，未得遵古。
百官临殿中者，十五举音。
葬毕，便除服。
其将兵屯戍者，不得离部。
帝以正月庚子崩，辛丑即殡。
是月丁卯葬，葬毕反吉，是为不逾月也。
诸葛亮受刘备遗诏，既崩，群臣发丧，满三日除服，到葬复如礼。
其郡国太守、相、尉、县令长三日便除服。
此则魏、蜀丧制，又并异于汉也。
孙权令诸居任遭三年之丧，皆须交代乃去，然多犯者。
嘉禾六年，使群臣议立制，胡综以为宜定大辟之科。
顾雍等同综议，从之。
余同膺之议。
其后吴令孟仁闻丧辄去，陆逊陈其素行，得减死一等，自此遂绝。
晋宣帝崩，文、景并从权制。
及文帝崩，国内行服三日。
武帝亦遵汉、魏之典，既葬除丧，然犹深衣素冠，降席撤膳。
太宰司马孚、太傅郑冲、太保王祥、太尉何曾、司徒领中领军司马望、司空荀顗、车骑将军贾充、尚书令裴秀、尚书仆射武陔、都护大将军郭建、侍中郭绥、中书监荀勖、中军将军羊祜等奏曰：臣闻礼典轨度，丰杀随时，虞、夏、商、周，咸不相袭，盖有由也。
大晋绍承汉、魏，有革有因，期于足以兴化致治而已。
陛下既已俯遵汉、魏降丧之典，以济时务；
而躬蹈大孝，情过乎哀，素冠深衣，降席撤膳。
方今荆蛮未夷，庶政未乂，万机事殷，动劳神虑。
臣等以为陛下宜回虑割情，以康时济治。
辄敕御府易服，内省改坐，太官复膳。
诏曰：每感念幽冥，而不得终苴绖于草土，以存此痛，况当食稻衣锦，诚佹然激切其心，非所以相解也。
吾本诸生家，传礼来久，何心一旦便易此情于所天。
相从已多，可试省孔子答宰我之言，无事纷纭也。
言及悲剥，奈何奈何孚等重奏：伏读明诏，感以悲怀。
辄思仲尼所以抑宰我之问，圣思所以不能已已，甚深甚笃。
然今者干戈未戢，武事未偃，万机至重，天下至众。
陛下以万乘之尊，履布衣之礼，服粗席藁，水饮疏食，殷忧内盈，毁悴外表，而躬勤万机，坐而待旦，降心接下，仄不遑食，所以劳力者如斯之甚。
又诏曰：重览奏议，益以悲剥，不能自胜，奈何奈何三年之丧，自古达礼，诚圣人称心立哀，明恕而行也。
神灵日远，无所告诉；
虽薄于情，食旨服美，朕更所不堪也。
不宜反覆，重伤其心，言用断绝，奈何奈何帝遂以此礼终三年。
于是始制大臣得终丧三年。
后居太后之丧，亦如之。
泰始二年八月，诏书曰：此上旬，先帝弃天下日也，便以周年。
吾茕茕，常复何时壹得叙人子情邪？
思慕烦毒，欲诣陵瞻侍，以尽哀愤。
主者具行备。
太宰司马孚、尚书令裴秀、尚书仆射武陔等奏：陛下至孝蒸蒸，哀思罔极。衰麻虽除，毁顇过礼，疏食粗服，有损神和。
今虽秋节，尚有余暑，谒见山陵，悲感摧伤，群下窃用悚息。
平议以为宜惟远体，降抑圣情，以慰万国。
诏曰：孤茕忽尔，日月已周，痛慕摧感，永无逮及。
欲奉瞻山陵，以叙哀偾。
体气自佳，其又已凉，便当行，不得如所奏也。
有三年之爱，而身礼廓然，当见山陵，何心而无服，其以衰绖行。
孚等重奏：臣闻上古丧期无数，后世乃有年月之渐。
汉文帝随时之义，制为短丧，传之于后。
陛下以社稷宗庙之重，万方亿兆之故，既从权制，释降衰麻；群臣庶僚吉服。
群臣庶僚吉服。
今者谒陵，以叙哀慕，若加衰绖，近臣期服，当复受制进退无当，不敢奉诏。
诏曰：亦知不在此麻布耳。
然人子情思，为欲令哀丧之物在身，盖近情也。
群臣自当案旧制。
期服之义，非先帝意也。
孚等又奏：臣闻圣人制作，必从时宜。
故五帝殊乐，三王异礼。
此古今所以不同，质文所以迭用也。
陛下随时之宜，既降心克己，俯就权制；既除衰麻，而行心丧之礼。
若君服而臣不服，虽先帝厚恩，亦未之敢安也。
参量平议，宜如前奏。
泰始四年，皇太后崩。
有司奏：前代故事，倚庐中施白缣帐蓐，素床，以布巾裹草。
轺辇板舆细犊车皆施缣里。
诏不听，但令以布衣车而已。
其余居丧之制，一如礼文。
有司又奏：大行皇太后当以四月二十五日安厝。
故事，虞著衰服，既虞而除。
其内外官僚，皆就朝晡临位。
御除服讫，各还所次除衰服。
诏曰：夫三年之丧，天下之达礼也。
受终身之爱，而无数年之报，奈何葬而便即吉，情所不忍也。
有司又奏：世有险易，道有洿隆，所遇之时异。诚有由然，非忽礼也。
方今戎马未散，王事至殷，更须听断，以熙庶绩。
昔周康王始登翌室，犹戴冕临朝。
唯陛下割高宗之制，从当时之宜。
诏曰：揽省奏事，益增感剥。
夫三年之丧，所以尽情致礼。葬已便除，所不堪也。
诏曰：不能笃孝，勿以毁伤为忧也。
诚知衣服末事耳。
然今思存草土，率常以吉夺之，乃所以重伤至心，非见念也。
每代礼典质文皆不同，此身何为限以近制，使达丧阙然乎群臣又固请，帝流涕久之，乃许。
文帝崇阳陵先开一日，遣侍臣侍梓宫，又遣将军校尉当直尉中监各一人，将殿中将军以下及先帝时左右常给使诣陵宿卫。
文明皇后崩及武元杨后崩，天下将吏发哀三日止。
泰始元年，诏诸将吏二千石以下遭三年丧，听归终宁，庶人复除徭役。
太康七年，大鸿胪郑默母丧，既葬，当依旧摄职，固陈不起。
然元康中，陈准、傅咸之徒，犹以权夺，不得终礼。
自兹至今，往往以为成比也。
晋文帝之崩也，羊祜谓傅玄曰：三年之丧，自天子达；
今上有曾、闵之性，实行丧礼。
丧礼实行，何为除服。
若因此守先王之法，不亦善乎？
汉文以末世浅薄，不能复行国君之丧，故因而除之。
数百年一旦复古，恐难行也。
又皇后依朝制服心丧，行丧三十日公除。
玄曰：若上不除而臣下除，此为但有父子，无复君臣，三纲之道亏矣。
习凿齿曰：傅玄知无君臣之伤教，而不知兼无父子为重，岂不蔽哉且汉废君臣之丧，不降父子之服，故四海黎庶，莫不尽情于其亲。
三纲之道，二服恆用于私室，而王者独尽废之，岂所以孝治天下乎？
《诗》云猷之未远，其傅玄之谓也。
泰始十年，武元杨皇后崩。
博士张靖议：太子宜依汉文权制，割情除服。
博士陈逵议：太子宜令服重。
尚书仆射卢钦、尚书魏舒、杜预奏：谅暗之制，乃因自古。
是以高宗无服丧之文，唯称不言而已。
汉文限三十六日，魏氏以既虞为断。
皇太子与国为体，理宜释服。
博士段暢承述预旨，推引《礼》传以成其说。
既卒哭，太子及三夫人以下皆随御除服。
自汉文用权礼，无复□禁，历代遵用之。
至晋孝武崩，太傅录尚书会稽王道子议：山陵之后通婚嫁，不得作乐，以一期为限。
宋高祖崩，葬毕，吏民至于宫掖，悉通乐，唯殿内禁。
宋武帝永初元年，黄门侍郎王准之议：郑玄丧制二十七月而终，学者多云得礼。
晋初用王肃议，祥禫共月，遂以为制。
搢绅之士，犹多遵玄议。
宜使朝野一体。
于是施行。
晋惠帝永康元年，愍怀太子薨，帝依礼服长子三年，群臣服齐衰期。
晋孝武太元二十一年，孝武帝崩，李太后制三年之制。
宋武帝永初三年，武帝崩，萧太后制三年之服。
晋惠帝太安元年三月，皇太孙尚薨。
有司奏：御服齐衰期。
散骑常侍谢衡以为诸侯之太子，誓与未誓，尊卑体殊，《丧服》云，为嫡子长殇，谓未誓也；
于是皇子皆申母服。
已誓则不殇也。
中书令卞粹曰：太子始生，故已尊重，不待命誓。
若衡议已誓不殇，则元服之子，当斩衰三年；
未誓而殇，则虽十九，当大功九月。
誓与未誓，其为升降也微；
斩与大功，其为轻重也远。
而今注云，诸侯不降嫡殇，重嫌于无，以大功为重嫡之服。
大功为重嫡之服，则虽誓，无复有三年之理明矣。
男能奉卫社稷，女能奉妇道，各以可成之年，而有已成之事，故可无殇，非孩龀之谓也。
谓殇后者，尊之如父，犹无所加，而止殇服。
况以天子之尊，为无服之殇，行成人之制邪凡诸宜重之殇，皆士大夫不加服，而令至尊独居其重，未之前闻也。
博士蔡克同粹。
秘书监挚虞议：太子初生，举以成人之礼，则殇理除矣。
太孙亦体君重，由位成而服全，非以年也。
天子无服殇之仪，绝期故也。
于是御史以上皆服齐衰。
晋康帝建元元年正月晦，成恭杜皇后周忌。
有司奏；
至尊期年应改服。
诏曰：君亲，名教之重也。
权制出于近代耳。
晋孝武太元九年，崇德太后褚氏崩。
太学博士徐藻议：资父事君而敬同。
又《礼》传，其夫属乎父道者，妻皆母道也。
则夫属君道，妻亦后道矣。
鲁讥逆祀，以明尊尊。
晋安帝隆安四年，太皇太后李氏崩。
尚书祠部郎徐广议：太皇太后名位允正，体同皇极，理制备尽，情礼弥申。
故《春秋》之义，母以子贵。
既称夫人，礼服从正。
故成风显夫人之号，昭公服三年之丧。
子于父之所生，体尊义重。
且礼祖不厌孙，宜遂服无屈。
而缘情立制，若嫌明文不存，则疑斯从重。
谓应同于为祖母后齐衰期。
永安皇后无服，但一举哀。
百官亦一期。
宋文帝元嘉十七年七月壬子，元皇后崩。
兼司徒给事中刘温持节监丧。
神虎门设凶门柏历至西上皞，皇太子于东宫崇正殿及永福省并设庐。
诸皇子未有府第者，于西廨设庐。
元嘉十七年，元皇后崩。
礼心丧者，有禫无禫，礼无成文，世或两行。
皇太子心丧毕，诏使博议。
有司奏：丧礼有礻覃，以祥变有渐，不宜便除即吉，故其间服以ＦＨ缟也。
心丧已经十三月，大祥十五月，祥禫变除，礼毕余一期，不应复有禫。
宣下以为永制。诏可。
孝武孝建三年三月，有司奏：故散骑常侍、右光禄大夫、开府仪同三司义阳王师王偃丧逝。
至尊为服缌三月，成服，仍即公除。
至三月竟，未详当除服与不？
至祖葬日，临丧当著何服？
又旧事，皇后心丧，服终除之日，更还著未公除时服，然后就除。
未详今皇后除心制日，当依旧更服？为但释心制中所著布素而已？
太学博士王膺之议：尊卑殊制，轻重有级，五服虽同，降厌则异。
外舅缌麻，本在服例，但衰绖不可临朝飨，故有公除之议。
虽释衰袭冕，尚有缌麻之制。
又议：吉凶异容，情礼相称。
哀情所极，莫深于尸柩，亲见之重，不可以无服。
案周礼，为兄弟既除丧已，及其葬也，反服其服。轻丧虽除，犹齐衰以临葬。
愚谓王右光禄祖葬之日，皇后宜反齐衰。
又议：丧礼即远，变除渐轻；情与日杀，服随时改。
权礼既行，服制已变，岂容终除之日，而更重服乎？
案晋泰始三年，武帝以期除之月，欲反重服拜陵，频诏勤勤，思申棘心。
愚谓皇后终除之日，不宜还著重服，直当释除布素而已。
太常丞硃膺之议：凡云公除，非全除之称。
今朝臣私服，亦有公除，犹自穷其本制。
膺之云，晋武拜陵不遂反服，此时是权制。既除衰麻，不可以重制耳，与公除不同。
愚谓皇后除心制日，宜如旧反服未公除时服，以申创巨之情。
国子助教苏玮生议：案三日成服即除，及皇后行丧三十日，礼无其文。若并谓之公除，则可粗相依准。
凡诸公除之设，盖以王制夺礼。
葬及祥除，皆宜反服。
未有服之于前，不除于后。
虽有齐斩重制，犹为功缌除丧。
愚谓至尊三月服竟，故应依礼除释。
皇后临祖，及一周祥除，并宜反服齐衰。
尚书令、中军将军建平王宏议谓：至尊缌制终，止举哀而已，不须释服。
其余同硃膺之议。
前祠部郎中周景远议：权事变礼，五服俱革，缌麻轻制，不容独异。
谓：至尊既已公除，至三月竟，不复有除释之义。
重加研详，以宏议为允。
大明二年正月，有司奏：故右光禄大夫王偃丧，依格皇后服期，心丧三年，应再周来二月晦。
检元嘉十九年旧事，武康公主出适，二十五月心制终尽，从礼即吉。
昔国哀再周，孝建二年二月，其月末，诸公主心制终，则应从吉。
于时犹心禫素衣，二十七月乃除，二事不同。
领仪曹郎硃膺之议：详寻礼文，心丧不应有禫，皇代考检，已为定制。
元嘉季年，祸难深酷，圣心天至，丧纪过哀。
是以出适公主，还同在室，即情变礼，非革旧章。
今皇后二月晦，宜依元嘉十九年制，释素即吉。
宣下以为永制。
文帝元嘉十五年，皇太子妃祖父右光禄大夫殷和丧，变除之礼，仪同皇后。
晋孝武太元十五年，淑媛陈氏卒，皇太子所生也。
有司参详母以子贵，赠淑媛为夫人，置家令典丧事。
太子前卫率徐邈议：《丧服》传称，与尊者为体，则不服其私亲。
有司奏：古者与尊者为体，不得服其私亲。
故王公妾子服其所生母，练冠麻衣，既葬而除。
非五服之常，则谓之无服。
孝武帝太元四年九月，皇后王氏崩。
宋孝武大明五年闰月，皇太子妃薨。
樟木为榇，号曰樟宫。
造陵于龙山，置大匠卿断草，司空告后土，谓葬曰山茔。
参议为允。
祔文元皇后庙之阴室，在正堂后壁之外，北向。
御服大功九月，设位太极东宫堂殿。
中监、黄门侍郎、仆射并从服。从服者，御服衰乃从服，他日则否。
宫臣服齐衰三月，其居宫者处宁假。
大明五年闰月，有司奏：依礼皇太后服太子妃小功五月，皇后大功九月。
右丞徐爰参议：宫人从服者，若二御哭临应著衰时，从服者悉著衰，非其日如常仪。
太子既有妃期服，诏见之日，还著公服。
宫臣见至尊，皆著硃衣。
大明五年闰月，有司奏：皇太子妃薨，至尊、皇后并服大功九月，皇太后小功五月，未详二御何当得作鼓吹及乐？
博士司马兴之议：案《礼》，齐衰大功之丧，三月不从政。
今临轩拜授，则人君之大典，今古既异，赊促不同。
愚谓皇太子妃祔庙之后，便可临轩作乐及鼓吹。
右丞徐爰议：皇太子妃虽未山茔，临轩拜官，旧不为碍。
梓棺在殡，应县而不作。
祔后三御乐，宜使学官拟礼上。
兴之又议：案礼，大功至则辟琴瑟，诚无自奏之理。
但王者体大，理绝凡庶。
故汉文既葬，悉皆复吉，唯县而不乐，以此表哀。
今准其轻重，侔其降杀，则下流大功，不容撤乐以终服。
夫金石宾飨之礼，箫管警涂之卫，实人君之盛典，当阳之威饰，固亦不可久废于朝。
又礼无天王服嫡妇之文，直后学推贵嫡之义耳。
既已制服成丧，虚悬终窆，亦足以甄崇冢正，标明礼归矣。
爰参议，皇太子期服内，不合作乐及鼓吹。
明帝泰始中，陈贵妃父金宝卒，贵妃制服三十日满，公除。
晋穆帝时，东海国言哀王薨逾年，嗣王乃来继，不复追服，群臣皆已反吉，国妃亦宜同除。
诏曰：朝廷所以从权制者，以王事夺之，非为变礼也。
妇人传重义大，若从权制，义将安托？
孙盛曰：废三年之礼，开偷薄之源，汉、魏失之大者也。
今若以丈夫宜夺以王事，妇人可终本服，是为吉凶之仪，杂陈于宫寝；彩素之制，乖异于内外，无乃情礼俱违，哀乐失所乎蕃国寡务，宜如圣典，可无疑矣。
宋文帝元嘉四年八月，太傅长沙景王神主随子南兗州刺史义欣镇广陵，备所加殊礼下船。
及至镇，入行庙。
大司马临川烈武王神主随子荆州刺史义庆江陵，亦如之。
尚书刺：海盐公主所生母蒋美人丧。
海盐公主先离婚，今应成服，撰仪注参详，宜下二学礼官博士议公主所服轻重。
太学博士顾雅议：今既咸用士礼，便宜同齐衰削杖，布带疏履，期，礼毕，心丧三年。
博士周野王议又云：今诸王公主咸用士礼。
谯王、衡阳王为所生太妃皆居重服，则公主情礼，亦宜家中期服为允。
其博士庾邃之、颜测、殷明、王渊之四人同雅议；
何惔、王罗云二人同野王议。
如所上台案。
至于为帝王所厌，犹一依古典。
又永初三年九月，符修仪亡，广德三主以余尊所厌，犹服大功。
海盐公主体自宸极，当上厌至尊，岂得遂服？
台据《经》、传正文，并引事例，依源责失。
而博士顾雅、周野王等捍不肯怗，方称自有宋以来，皇子蕃王，皆无厌降，同之士礼，著于故事。
台伏寻圣朝受终于晋，凡所施行，莫不上稽礼文，兼用晋事。
又太元中，晋恭帝时为皇子，服其所生陈氏，练冠縓缘，此则前代施行故事，谨依礼文者也。
又广德三公主为所生母符修仪服大功，此先君余尊之所厌者也。
元嘉十三年，第七皇子不服曹婕妤，止于麻衣，此厌乎至尊者也。
博士既不据古，又不依今，背违施行见事，而多作浮辞自卫。
乃云五帝之时，三王之季。
又言长子去斩衰，除禫杖，皆是古礼，不少今世。
博士虽复引此诸条，无救于失。
又诘台云蕃国得遂其私情，此义出何经记？
臣案南谯、衡阳太妃并受朝命，为国小君，是以二王得遂其服，岂可为美人比例？
寻蕃王得遂者，圣朝之所许也。
皇子公主不得申者，由有厌而然也。
台登重更责失制不得过十日，而复不酬答。
既被催摄二三日，甫输怗辞。
虽理屈事穷，犹闻义耻服。
臣闻丧纪有制，礼之大经；
降杀攸宜，家国旧典。
古之诸侯众子，犹以尊厌；
况在王室，而欲同之士庶。
此之僻谬，不俟言而显。
太常统寺，曾不研却，所谓同乎失者，亦未得之。
宜加裁正，弘明国典。
谨案太学博士顾雅、国子助教周野王、博士王罗云、颜测、殷明、何惔、王渊之、前博士迁员外散骑侍郎庾邃之等，咸蒙抽饰，备位前疑，既不谨守旧文，又不审据前准，遂上背经典，下违故事，率意妄作，自造礼章。
太常臣敬叔位居宗伯，问礼所司，腾述往反，了无研却，混同兹失，亦宜及咎。
请以见事并免今所居官，解野王领国子助教。
虽起一事，合成三愆，罗云掌押捍失，三人加禁固五年。
诏敬叔白衣领职。
余如奏。
元嘉二十九年，南平王铄所生母吴淑仪薨。
依礼无服，麻衣练冠，既葬而除。
而比世诸侯咸用士礼，五服之内悉皆成服，于其所生，反不得遂。
孝武帝孝建元年六月己巳，有司奏：故第十六皇弟休倩薨夭，年始及殇，追赠谥东平冲王。
服制未有成准，辄下礼官详议。
太学博士陆澄议：案礼有成人道，则不为殇。
今既追胙土宇，远崇封秩，圭黻备典，成孰大焉。
典文式昭，殇名去矣。
夫典文垂式，元服表身，犹以免孺子之制，全丈夫之义。
安有名颁爵首，而可服以殇礼有司寻澄议无明证，却使秉正更上。
澄重议：窃谓赠之为义，所以追加名器。
故赠公者便成公，赠卿者便成卿。
赠之以王，得不为王乎？
然则有在生而封，或既没而爵，俱受帝命，不为吉凶殊典；
今玺策咸秩，是成人之礼；
群后临哀，非下殇之制。
若丧用成人，亲以殇服，末学含疑，未之或辨。
左丞臣羊希参议：寻澄议，既无画然前例，不合准据。
案《礼》，子不殇父，臣不殇君。
君父至尊，臣子恩重，不得以幼年而降。
又曰，尊同则服其亲服，推此文旨，旁亲自宜服殇，所不殇者唯施臣子而已。
孝建元年六月，湘东国刺称国太妃以去三十年闰六月二十八日薨。
未详周忌当在六月？
为取七月？
勒礼官议正。
博士丘迈之议：案吴商议，闰月亡者，应以本正之月为忌。
谓正闰论虽各有所执，商议为允。
左仆射建平王宏谓：迈之议不可准据。
案晋世及皇代以来，闰月亡者，以闰之后月祥。
宜以来七月为祥忌。
及大明元年二月，有司又奏：太常鄱阳哀王去年闰三月十八日薨。
今为何月末祥除？
博士傅休议：寻《三礼》，丧遇闰，月数者数闰，岁数者没闰，闰在期内故也。
鄱阳哀王去年闰三月薨，月次节物，则定是四月之分，应以今年四月末为祥。
晋元、明二帝，并以闰二月崩，以闰后月祥，先代成准，则是今比。
太常丞庾蔚之议：礼，正月存亲，故有忌日之感。
四时既已变，人情亦已衰，故有二祥之杀。
是则祥忌皆以同月为议，而闰亡者，明年必无其月，不可以无其月而不祥忌，故必宜用闰所附之月。
闰月附正，《公羊》明议，故班固以闰九月为后九月，月名既不殊，天时亦不异。
若用闰之后月，则春夏永革，节候亦舛。
设有人以闰腊月亡者，若用闰后月为祥忌，则祥忌应在后年正月。
祥涉三载，既失周期之义，冬亡而春忌；又乖致感之本。
譬今年末三十日亡，明年末月小，若以去年二十九日亲尚存，则应用后年正朝为忌，此必不然。
通关并同蔚之议，三月末祥。
大明五年七月，有司奏：故永阳县开国侯刘叔子夭丧，年始四岁，傍亲服制有疑。
太学博士虞龢、领军长史周景远、司马硃膺之、前太常丞庾蔚之等议，并云宜同成人之服。
东平冲王服殇，实由追赠，异于已受茅土。
博士司马兴之议：应同东平殇服。
左丞荀万秋等参议：南面君国，继体承家，虽则佩觿，未阙成人，得君父名也，不容服殇，故云臣不殇君，子不殇父。
推此，则知傍亲故依殇制。
东平冲王已经前议。
若升仕朝列，则为大成，故鄱阳哀王追赠太常，亲戚不降。
愚谓下殇以上，身居封爵，宜同成人。
年在无服之殇，以登官为断。
今永阳国臣，自应全服。至于傍亲，宜从殇礼。
诏：景远议为允。
后废帝元徽二年七月，有司奏：第七皇弟训养母郑修容丧。
未详服制，下礼官正议。
太学博士周山文议：案庶母慈己者，小功五月。
郑玄云：其使养之不命为母子，亦服庶母慈己之服。
愚谓第七皇弟宜从小功之制。
汉、魏废帝丧亲三年之制，而魏世或为旧君服三年者。
至晋太始四年，尚书何桢奏：故辟举纲纪吏，不计违适，皆反服旧君齐衰三月。
于是诏书下其奏，所适无贵贱，悉同依古典。
魏武以正月崩，魏文以其年七月设伎乐百戏，是魏不以丧废乐也。
晋武帝以来，国有大丧未除，正会亦废乐。
太安元年，太子丧未除，正会亦废乐。
穆帝永和中，为中原山陵未修复，频年会，辄废乐。
是时太后临朝，后父褚裒薨，元会又废乐。
晋世孝武太元六年，为皇后王氏丧，亦废乐。
汉献帝建安末，魏武帝作终令曰：古之葬者，必在瘠薄之地，其规西原上为寿陵。
因高为基，不封不树。
《周礼》，冢人掌公墓之地，凡诸侯居左右以前，卿大夫居后。
汉制亦谓之陪陵。
其公卿大臣列将有功者，宜陪寿陵。
其广为兆域，使足相容。
魏武以送终制衣服四箧，题识其上，春秋冬夏日有不讳，随时以敛；
金珥珠玉铜铁之物，一不得送。
文帝遵奉，无所增加。
及受禅，刻金玺，追加尊号。
不敢开埏，乃为石室，藏玺埏首，示陵中无金银诸物也。
汉礼明器甚多，自是皆省矣。
文帝黄初三年，又自作终制：礼，国君即位，为椑，存不忘亡也。
寿陵因山为体，无封无树，无立寝殿，造圆邑，通神道。
皇后及贵人以下，不随王之国者，有终没，皆葬涧西，前又已表其处矣。
此诏藏之宗庙，副在尚书、秘书三府，明帝亦遵奉之。
明帝性虽崇奢，然未遽营陵墓也。
晋宣帝豫自于首阳山为土藏，不坟不树，作顾命终制，敛以时服，不设明器。
文、景皆谨奉成命，无所加焉。
景帝崩，丧事制度，又依宣帝故事。
武帝泰始四年，文明王皇后崩，将合葬，开崇阳陵。
使太尉司马望奉祭，进皇帝密玺绶于便房神坐。
魏氏金玺，此又俭矣。
泰始二年，诏曰：昔舜葬苍梧，农不易亩；
禹葬会稽，市不改肆。
上惟祖考清简之旨，外欲移陵十里内居人，一切停之。
江左元、明崇俭，且百度草创，山陵奉终，省约备矣。
成帝咸康七年，杜后崩。
诏外官五日一入临，内官旦一入而已。
过葬虞祭礼毕止。
大行皇后陵所作凶门柏历，门号显阳端门。
诏曰：门如所处，凶门柏历，大为烦费，停之。
案蔡谟说，以二瓦器盛死者之祭，系于木表，以苇席置于庭中近南，名为重。
今之凶门，是其象也。
《礼》，既虞而作主。
今未葬，未有主，故以重当之。
《礼》称为主道，此其义也。
范坚又曰：凶门非古，古有悬重，形似凶门。
后人出之门外以表丧，俗遂行之。
薄帐，既古吊幕之类也。
是时又诏曰：重壤之下，岂宜崇饰无用。
陵中唯洁扫而已。
有司又奏，依旧选公卿以下六品子弟六十人为挽郎，诏又停之。
诏曰：终事唯从俭速。
又诏：远近不得遣山陵使。
有司奏选挽郎二十四人，诏停。
汉仪五供毕则上陵，岁岁以为常，魏则无定礼。
齐王在位九载，始一谒高平陵，而曹爽诛，其后遂废，终魏世。
晋宣帝遗诏：子弟群官，皆不得谒陵。
于是景、文遵旨。
至武帝犹再谒崇阳陵，一谒峻平陵，然遂不敢谒高原陵。
至惠帝复止也。
逮江左初，元帝崩后，诸公始有谒陵辞陵之事，盖由眷同友执，率情而举，非洛京之旧也。
成帝时，中宫亦年年拜陵，议者以为非礼，于是遂止，以为永制。
至穆帝时，褚太后临朝，又拜陵，帝幼故也。
至孝武崩，骠骑将军司马道子命曰：今虽权制释服，至于朔望诸节，自应展情陵所，以一周为断。
于是至陵变服单衣夹，烦渎无准，非礼意也。
至安帝元兴元年，尚书左仆射桓谦奏曰：百僚拜陵，起于中兴，非晋旧典。
积习生常，遂为近法。
寻武皇帝诏，乃不使人主诸王拜陵，岂唯百僚。
及义熙初，又复江左之旧。
宋明帝又断群臣初拜谒陵，而辞如故。
自元嘉以来，每岁正月，舆驾必谒初宁陵，复汉仪也。
世祖、太宗亦每岁拜初宁、长宁陵。
汉以后，天下送死奢靡，多作石室石兽碑铭等物。
建安十年，魏武帝以天下雕弊，下令不得厚葬，又禁立碑。
魏高贵乡公甘露二年，大将军参军太原王伦卒，伦兄俊作《表德论》，以述伦遗美，云祗畏王典，不得为铭，乃撰录行事，就刊于墓之阴云尔。
晋武帝咸宁四年，又诏曰：此石兽碑表，既私褒美，兴长虚伪，伤财害人，莫大于此；一禁断之。
其犯者虽会赦令，皆当毁坏。
至元帝太兴元年，有司奏：故骠骑府主簿故恩营葬旧君顾荣，求立碑。
诏特听立。
大臣长吏，人皆私立。
义熙中，尚书祠部郎中裴松之又议禁断，于是至今。
顺帝升明三年四月壬辰，御临轩，遣使奉玺绶禅位于齐王，悬而不乐。
宋明帝泰始二年九月，有司奏：皇太子所生陈贵妃礼秩既同储宫，未详宫臣及朝臣并有敬不？妃主在内相见，又应何仪？
博士王庆绪议：百僚内外礼敬贵妃，应与皇太子同。
其东朝臣隶，理归臣节。
太常丞虞愿等同庆绪。
尚书令建安王休仁议称：礼云，妾既不得体君，班秩视子为序。
母以子贵，经著明文。
内外致敬贵妃，诚如庆绪议。
天子姬嫔，不容通音介于外，虽义可致虔，不应有笺表。
参详休仁议为允。
泰豫元年，后废帝即位，崇所生陈贵妃为皇太妃。
为有降异？
又于本亲期以下，当犹服与不？
前曹郎王燮之议：案《丧服传》，妾服君之党，得与女君同。
如此，皇太妃服宗与太后无异。
但太后既以尊降无服，太妃仪不应殊，故悉不服也。
计本情举哀，其礼不异。
又《礼》，诸侯绝期。
皇太妃虽云不居尊极，不容轻于诸侯。
谓本亲期以下，一无所服。有惨自宜举哀。
亲疏二仪，准之太后。
兼太常丞司马燮之议：《礼》，妾服君之庶子及女君之党。
皆谓大夫士耳。
妾名虽总，而班有贵贱。
况皇太后妃贵亚相极，礼绝群后，崇辉盛典，有逾东储，尚不服期，太妃岂应有异。
若本亲有惨，举哀之仪，宜仰则太后。
参议以燮之议为允。
太妃于国亲无服，故宜缘情为诸王公主于至尊是期服者反，其太妃王妃三夫人九嫔各举哀。
宋孝武帝孝建三年八月戊子，有司奏：云杜国解称国子檀和之所生亲王，求除太夫人。
检无国子除太夫人先例，法又无科。
太学博士孙豁之议：《春秋》，母以子贵。
王虽为妾，是和之所生。
案五等之例，郑伯许男同号夫人，国子体例，王合如国所生。
太常丞庾蔚之议：母以子贵，虽《春秋》明义，古今异制，因革不同。
自顷代以来，所生蒙荣，唯有诸王。
既是王者之嫔御，故宜见尊于蕃国。
若功高勋重，列为公侯，亦有拜太夫人之礼。
凡此皆朝恩曲降，非国之所求。
检无国母除太夫人例。
祠部郎中硃膺之议以为：子不得爵父母，而《春秋》有母以子贵。
当谓传国君母，本先公嫔媵，所因藉有由故也。
始封之身，所不得同。
若殊绩重勋，恩所特锡，时或有之，不由司存。
所议参议，以蔚之为允。
大明二年六月，有司奏：凡侯伯子男世子丧，无嗣，求进次息为世子。
检无其例，下礼官议正。
博士孙武议：案晋济北侯荀勖长子连卒，以次子辑拜世子。
先代成准，宜为今例。
博士傅郁议：《礼记》，微子立衍，商礼斯行。
仲子舍孙，姬典攸贬。
历代遵循，靡替于旧。
今胙土之君在而世子卒，厥嗣未育，非孙之谓。
愚以为次子有子，自宜绍为世孙。
若其未也，无容远搜轻属，承纲继体，传之有由。
父在立子，允称情典。
曹郎诸葛雅之议：案《春秋传》云，世子死，有母弟则弟，无则立长；年均则贤，义均则卜。
古之制也。
今长子早卒，无嗣，进立次息以为世子，取诸《左氏》，理义无违。
又孙武所据晋济北侯荀勖长子卒，立次子，亦近代成例。
依文采比，窃所允安。谓宜开许，以为永制。
大明十二年十一月，有司奏：兴平国解称国子袁愍孙母王氏，应除太夫人。
太学博士司马兴之议：案礼，下国卿大夫之妻，皆命天子。
以斯而推，则子男之母，不容独异。
博士程彦议以为：五等虽差，而承家事等。
公侯之母，崇号得从，子男于亲，尊秩宜显。
固知从子尊与国均也。
彦参议，以兴之议为允。
大明四年九月，有司奏：陈留国王曹虔季长兄虔嗣早卒，季袭封之后，生子铣以继虔嗣。
今依例应拜世子，未详应以铣为世子？
为应立次子锴？
太学博士王温之、江长议，并为应以铣为正嗣；
太常陆澄议立锴。
右丞徐爰议谓：礼后大宗，以其不可乏祀。
诸侯世及，《春秋》成义。
虔嗣承家传爵，身为国王，虽薨没无子，犹列昭穆。
立后之日，便应即纂国统。
于时既无承继，虔季以次袭绍。
案礼文，公子不得祢诸侯。虔嗣无缘降庙就寝。
铣本长息，宜还为虔季世子。
诏如爰议。
宋文帝元嘉十三年七月，有司奏：御史中丞刘式之议，每至出行，未知制与何官分道，应有旧科。
法唯称中丞专道，传诏荷信，诏唤众官，应诏者行，得制令无分别他官之文，既无尽然定则，准承有疑。
谓皇太子正议东储，不宜与众同例，中丞应与分道。
扬州刺史、丹阳尹、建康令，并是京辇土地之主，或检校非违，或赴救水火，事应神速，不宜稽驻，亦合分道。
又寻六门则为行马之内，且禁卫非违，并由二卫及领军，未详京尹、建康令门内之徒及公事，亦得与中丞分道与不？
告报参详所宜分道。
听如台所上，其六门内，既非州郡县部界，则不合依门外。
其尚书令、二仆射所应分道，亦悉与中丞同。
孝武帝大明六年五月，诏立凌室藏冰。
有司奏，季冬之月，冰壮之时，凌室长率山虞及舆隶取冰于深山穷谷涸阴冱寒之处，以纳于凌阴。
务令周密，无泄其气。
先以黑牡翙黍祭司寒于凌室之北。
仲春之月，春分之日，以黑羔翙黍祭司寒。
启冰室，先荐寝庙。
二庙夏祠用鉴盛冰，室一鉴，以御温气蝇蚋。
三御殿及太官膳羞，并以鉴供冰。
自春分至立秋，有臣妾丧，诏赠秘器。
自立夏至立秋，不限称数以周丧事。
缮制夷盘，随冰借给。
凌室在乐游苑内，置长一人，保举吏二人。
三公黄皞，前史无其义。
史臣按，《礼记》士韠与天子同，公侯大夫则异。
郑玄注：士贱，与君同，不嫌也。
夫硃门洞启，当阳之正色也。
三公之与天子，礼秩相亚，故黄其皞，以示谦不敢斥天子，盖是汉来制也。
张超与陈公笺，拜黄皞将有日月是也。
汉世朝臣见三公，并拜。
丞、郎见八座，皆持板揖，事在《汉仪》及《汉旧仪》，然则并有敬也。陈蕃为光禄勋，范滂为主事，以公仪诣蕃，执板入皞，至坐，蕃不夺滂板，滂投板振衣而去。
郭泰责蕃曰：以阶级言之，滂宜有敬；以类数推之，至皞宜省。
国之大事，在祀与戎。
自书契经典，咸崇其义，而圣人之德，莫大于严父者也。
故司马迁著《封禅书》，班固备《郊祀志》，上纪皇王正祀，下录郡国百神。司马彪又著《祭祀志》，以续终汉。
自兹以降，又有异同，故复撰次云尔。
汉献帝延康元年十一月己丑，诏公卿告祠高庙。
遣兼御史大夫张音奉皇帝玺绶策书，禅帝位于魏。
是时魏文帝继王位，南巡在颍阴。
庚午，登坛。
魏相国华歆跪受玺绂以进于王。
既受毕，降坛视燎，成礼而返，未有祖配之事。
北郊又除先后配祀。
魏文帝黄初二年正月，郊祀天地明堂。
是时魏都洛京，而神祇兆域明堂灵台，皆因汉旧事。
四年七月，帝将东巡，以大军当出，使太常以一特牛告祠南郊，自后以为常。
及文帝崩，太尉钟繇告谥南郊，皆是有事于郊也。
明帝太和元年正月丁未，郊祀武皇帝以配天，宗祀文皇帝于明堂以配上帝。
四年八月，帝东巡，过繁昌，使执金吾臧霸行太尉事，以特牛祠受禅坛。
《后汉纪》，章帝诏高邑祠即位坛。
此虽前代已行之事，然为坛以祀天，而坛非神也。
今无事于上帝，而致祀于虚坛，未详所据也。
景初元年十月乙卯，始营洛阳南委粟山为圆丘，诏曰：盖帝王受命，莫不恭承天地，以彰神明；
尊祀世统，以昭功德。
故先代之典既著，则禘郊祖宗之制备也。
昔汉氏之初，承秦灭学之后，采摭残缺，以备郊祀。
自甘泉、后土、雍宫、五畤神祗兆位，多不经见，并以兴废无常，一彼一此，四百余年，废无禘礼。
古代之所更立者，遂有阙焉。
今祀圆丘，以始祖帝舜配，号圆丘曰皇皇帝天；
方丘所祭曰皇皇后地，以舜妃伊氏配；
天郊所祭曰皇天之神，以太祖武皇帝配；
地郊所祭曰皇地之祗，以武宣皇后配；
宗祀皇考高祖文皇帝于明堂，以配上帝。
十二月壬子冬至，始祀皇皇帝天于圆丘，以始祖有虞帝舜配。
自正始以后，终魏世，不复郊祀。
孙权初称尊号于武昌，祭南郊告天。
文曰：皇帝臣孙权，敢用玄牡，昭告皇皇后帝。
汉飨国二十有四世，历年四百三十，行气数终，禄胙运尽，普天弛绝，率土分崩。
孽臣曹丕，遂夺神器；
丕子睿继世作慝，窃名乱制。
权生于东南，遭值期运，承乾秉戎，志在拯世，奉辞行罚，举足为民。
皇帝位虚，郊祀无主，休征嘉瑞，前后杂沓，历数在躬，不得不受。权畏天命，敢不敬从。
谨择元日，登坛柴燎，即皇帝位。
中年，群臣奏议，宜修郊祀，权曰：郊祀当于中土，今非其所。
重奏曰：普天之下，莫非王土。
王者以天下为家。
昔周文、武郊于禜、镐，非必中土。
权曰：武王伐纣，即阼于镐京，而郊其所也。
文王未为天子，立郊于禜，见何经典？
复奏曰：伏见《汉书·郊祀志》，匡衡奏徙甘泉河东郊于长安，言文王郊于禜。
权曰：文王德性谦让，处诸侯之位，明未郊也。
经传无明文，由匡衡俗儒意说，非典籍正义，不可用也。
虞喜《志林》曰：吴主纠驳郊祀，追贬匡衡，凡在见者，莫不慨然称善也。
何承天曰：案权建号继天，而郊享有阙，固非也。
末年虽一南郊，而遂无北郊之礼。
环氏《吴纪》：权思崇严父配天之义，追上父坚尊号为吴始祖。
如此说，则权末年所郊，坚配天也。
权卒后，三嗣主终吴世不郊祀，则权不享配帝之礼矣。
刘备章武元年，即皇帝位，设坛。
建安二十六年夏四月丙午，皇帝臣备，敢用玄牡，昭告皇天上帝、后土神祗。
汉有天下，历数无疆。
曩者王莽篡盗，光武皇帝震怒致诛，社稷复享。
今曹操阻兵安忍，子丕载其凶逆，窃居神器。
群臣将士以为社稷堕废，备宜修之，嗣武二祖，龚行天罚。
备惟否德，惧忝帝位，询于庶民，外及蛮夷君长，佥曰天命不可以不答，祖业不可以久替，四海不可以无主，率土式望，在备一人。
备畏天之威，又惧汉邦将湮于地。
谨择元日，与百僚登坛，受皇帝玺绶。
惟大神尚飨祚于汉家，永绥四海。
章武二年十月，诏丞相诸葛亮营南北郊于成都。
魏元帝咸熙二年十二月甲子，使持节侍中太保郑冲、兼太尉司隶校尉李喜奉皇帝玺绶策书，禅帝位于晋。
丙寅，晋设坛场于南郊，柴燎告类，未有祖配。
其文曰：皇帝臣炎，敢用玄牡，明告于皇皇后帝。
魏帝稽协皇运，绍天明命，以命炎曰：昔者唐尧禅位虞舜，虞舜又以禅禹，迈德垂训，多历年载。
暨汉德既衰，太祖武皇帝拨乱济民，扶翼刘氏，又用受禅于汉。
粤在魏室，仍世多故，几于颠坠，实赖有晋匡拯之德，用获保厥肆祀，弘济于艰难，此则晋之有大造于魏也。
诞惟四方之民，罔不祗顺，开国建侯，宣礼明刑，廓清梁、岷，苞怀扬、越，函夏兴仁，八纮同轨，遐迩弛义，祥瑞屡臻，天人协应，无思不服。
炎惟德不嗣，辞不获命。
于是群公卿士，百辟庶僚，黎献陪隶，暨于百蛮君长，佥曰：皇天鉴下，求民之瘼，既有成命，固非克让所得距违。
天序不可以无统，人神不可以旷主，炎虔奉皇运，畏天之威，敢不钦承休命，敬简元辰，升坛受禅，告类上帝，以永答民望，敷佑万国。
帝悉从之。
泰始二年正月，诏曰：有司前奏郊祀权用魏礼。
朕不虑改作之难，今便为永制。
众议纷互，遂不时定，不得以时供飨神祀，配以祖考，日夕叹企，贬食忘安。
其便郊祀。
时群臣又议：五帝，即天也。五气时异，故殊其号。
虽名有五，其实一神。
明堂南郊，宜除五帝之坐。
五郊改五精之号，皆同称昊天上帝，各设一坐而已。
北郊又除先后配祀。帝悉从之。
二月丁丑，郊祀宣皇帝以配天，宗祀文皇帝于明堂，以配上帝。
是年十一月，有司又议奏：古者丘郊不异，宜并圆丘方泽于南北郊，更修治坛兆。
其二至之祀，合于二郊。
帝又从之，一如宣帝所用王肃议也。
是月庚寅冬至，帝亲祠圆丘于南郊。
自是后，圆丘方泽不别立至今矣。
太康十年十月，乃更诏曰：《孝经》郊祀后稷以配天，宗祀文王于明堂，以配上帝。
而《周官》云：祀天旅上帝。
又曰：祀地旅四望。
四望非地，则明上帝不得为天也。
往者众议除明堂五帝位，考之礼文正经不通。
且《诗序》曰：文、武之功，起于后稷。
故推以配天焉。
宣帝以神武创业，既已配天，复以先帝配天，于义亦不安。
其复明堂及南郊五帝位。
晋武帝太康三年正月，帝亲郊礼。皇太子、皇弟、皇子悉侍祠，非前典也。
愍帝都长安，未及立郊庙而败。
元帝中兴江南，太兴元年，始更立郊兆。
其制度皆太常贺循依据汉、晋之旧也。
三月辛卯，帝亲郊祀，飨配之礼，一依武帝始郊故事。初，尚书令刁协、国子祭酒杜夷，议宜须旋都洛邑乃修之。
司徒荀组据汉献帝居许，即便立郊，自宜于此修奉。
骠骑王导、仆射荀崧、太常华恆、中书侍郎庾亮皆同组议，事遂施行。
按元帝绍命中兴，依汉氏故事，宜享明堂宗祀之礼。
明帝太宁三年七月，始诏立北郊。
未及建而帝崩，故成帝咸和八年正月，追述前旨，于覆舟山南立之。
是月辛未，祀北郊，始以宣穆张皇后配地。
魏氏故事，非晋旧也。
康帝建元元年正月，将北郊，有疑议。
太常顾和表曰：泰始中，合二至之祀于二郊。
北郊之月，古无明文，或以夏至，或同用阳复。
汉光武正月辛未，始建北郊，此则与南郊同月。
及中兴草创，百度从简，合北郊于一丘。
宪章未备，权用斯礼，盖时宜也。
至咸和中，议别立北郊，同用正月。
魏承后汉，正月祭天，以地配，而称周礼，三王之郊，一用夏正。
于是从和议。
是月辛未，南郊。
辛巳，北郊。
帝皆亲奉。
安帝元兴三年三月，宋高祖讨桓玄走之。
己卯，告义功于南郊。
是年，帝蒙尘江陵未返。
其明年应郊，朝议以为宜依周礼，宗伯摄职，三公行事。
尚书左丞王纳之独曰：既殡郊祀，自是天子当阳，有君存焉，禀命而行，何所辨也。
议者又云今宜郊，故是承制所得命三公行事。
又郊天极尊，唯一而巳，故非天子不祀也。
庶人以上，莫不蒸尝，嫡子居外，庶子执事，礼文炳然。
未有不亲受命而可祭天者。
又武皇受禅，用二月郊，元帝中兴，以三月郊。
今郊时未过，日望舆驾。
无为欲速而无据，使皇舆旋返，更不得亲奉。
遂从纳之议。
晋恭帝元熙二年五月，遣使奉策，禅帝位于宋。
永初元年六月丁卯，设坛南郊，受皇帝玺绂，柴燎告类。
夫树君司民，天下为公，德充帝王，乐推攸集。
越俶唐、虞，降暨汉、魏，靡不以上哲格文祖，元勋陟帝位，故能大拯黔黎，垂训无穷。
晋自东迁，四维弗树，宰辅焉依，为日已久。
难棘隆安，祸成元兴，遂至帝王迁播，宗祀湮灭。
讳虽地非齐、晋，众无一旅，仰愤时难，俯悼横流，投袂一麾，则皇祚克复。
及危而能持，颠而能扶，奸宄具歼，僭伪必灭。
诚否终必泰，兴废有期。
至于拨乱济民，大造晋室，因藉时运，以尸其劳。
加以殊俗慕义，重译来款，正朔所暨，咸服声教。
至乃三灵垂象，山川告祥，人神和协，岁月兹著。
猥以寡德，托于兆民之上。
虽仰畏天威，略是小节，顾深永怀，祗惧若厉。
敬简元日，升坛受禅，告类上帝，用酬万国之嘉望。
克隆天保，永祚于有宋。
永初元年，皇太子拜告南北郊。
永初二年正月上辛，上亲郊祀。
文帝元嘉三年，车驾西征谢晦，币告二郊。
孝武帝孝建元年六月癸巳，八座奏：刘义宣、臧质，干时犯顺，滔天作戾，连结淮、岱，谋危宗社。
质反之始，戒严之日，二郊庙社，皆已遍陈。
夫祭之礼，过时不举。
舆驾将发，丑徒冰消，质既枭悬，义宣禽获，二寇俱殄，并宜昭告。
检元嘉三年讨谢晦之始，普告二郊、太庙。
礼官博议。
太学博士徐宏、孙勃、陆澄议：《礼》无不报。
始既遍告，今贼已禽，不应不同。
又《曾子问》：诸侯适天子，告于祖，奠于祢，命祝史告于社稷宗庙山川。
告用牲币，反亦如之。
诸侯相见，反必告于祖祢，乃命祝史告至于前所告者。
又云：天子诸侯将出，必以币帛皮圭，告于祖祢。
帝者行之，非礼甚矣。
天子诸侯，虽事有小大，其礼略钧，告出告至，理不得殊。
郑云：出入礼同。
其义甚明。
天子出征，类于上帝，推前所告者归必告至，则宜告郊，不复容疑。
或当以《礼记》唯云归假祖祢，而无告郊之辞。
果立此义，弥所未达。
夫《礼记》残缺之书，本无备体，折简败字，多所阙略。
正应推例求意，不可动必征文。
天子反行告社，亦无成记，何故告郊，独当致嫌。
但出入必告，盖孝敬之心。
既以告归为义，本非献捷之礼。
今舆驾竟未出宫，无容有告至之文；
若陈告不行之礼，则为未有前准。
愚谓祝史致辞，以昭诚信。
苟其义舛于礼，自可从实而阙。
臣等参议，以应告为允，宜并用牲告南北二郊、太庙、太社，依旧公卿行事。
孝建二年正月庚寅，有司奏：今月十五日南郊。
寻旧仪，庙祠至尊亲奉，以太尉亚献；
二祭异时，其神不同。
而郊初灌，同之于庙，送神又灌，议仪不同，于事有疑。
太学博士王祀之议：案《周礼》，大宗伯佐王保国，以吉礼事鬼神祗，禋祀昊天。
则今太常是也。
以郊天，太常亚献。
又《周礼》外宗云：王后不与，则赞宗伯。
郑玄云：后不与祭，宗伯摄其事。
又说云：君执圭瓚稞尸，大宗伯执璋瓚亚献。
中代以来，后不庙祭，则应依礼大宗伯摄亚献也。
而今以太尉亚献。
郑注《礼·月令》云：三王有司马，无太尉。
太尉，秦官也。
盖世代弥久，宗庙崇敬，摄后事重，故以上公亚献。
又议：履时之思，情深于霜露；
不知神之所在，求之不以一处。
郑注《仪礼》有司云，天子诸侯祭于祊而绎。
今庙祠阙送神之稞，将移祭于祊绎，明在于留神，未得而杀。
礼郊庙祭殊，故灌送有异。
太常丞硃膺之议：案《周礼》，大宗伯使掌典礼，以事神为上，职总祭祀，而昊天为首。
今太常即宗伯也。
又寻袁山松《汉·百官志》云：郊祀之事，太尉掌亚献，光禄掌三献。
今宗庙太尉亚献，光禄三献，则汉仪也。
太常每祭祀，先奏其礼仪及行事，掌赞天子。
无掌献事。
如仪志，汉亚献之事，专由上司，不由秩宗贵官也。
又贺循制太尉由东南道升坛，明此官必预郊祭。
古礼虽由宗伯，然世有因革，上司亚献，汉仪所行。
愚谓郊祀礼重，宜同宗庙。
且太常既掌赞天子，事不容兼。
又寻灌事，《礼记》曰：祭求诸阴阳之义也。殷人先求诸阳。
周人先求诸阴，灌用鬯，达于渊泉。
此谓庙祭，非谓郊祠。
案《周礼》天官：凡祭祀赞王祼将之事。
郑注云：祼者，灌也。
唯人道宗庙有灌，天地大神至尊不灌。
而郊未始有灌，于礼未详。
渊儒注义，炳然明审。
谓今之有灌，相承为失，则宜无灌。
通关八座丞郎博士，并同膺之议。
尚书令建平王宏重参议，谓膺之议为允。
诏曰：太宰表如此。
大明二年正月丙午朔，有司奏：今月六日南郊，舆驾亲奉。
至时或雨。
魏世值雨，高堂隆谓应更用后辛。
晋时既出遇雨，顾和亦云宜更告。
徐禅云：晋武之世，或用丙，或用己，或用庚。
使礼官议正并详。
博士王燮之议称：遇雨迁郊，则先代成议。
《礼》传所记，辛日有征。
《郊特牲》曰：郊之用辛也，周之始郊日以至。
郑玄注曰：三王之郊，一用夏正。
用辛者，取其斋戒自新也。
又《月令》曰：乃择元日，祈谷于上帝。
注曰：元日，谓上辛。
郊祭天也。
又《春秋》载郊有二，成十七年九月辛丑，郊。
《公羊》曰：曷用郊？用正月上辛。
哀元年四月辛巳，郊。
《谷梁》曰：自正月至于三月，郊之时也。
如不从，以二月下辛卜三月上辛。
以十二月下辛卜正月上辛，如不从，以正月下辛卜二月上辛；如不从，以二月下辛卜三月上辛。
以斯明之，则郊祭之礼，未有不用辛日者也。
武帝以十二月丙寅南郊受禅，斯则不得用辛也。
又泰始二年十一月己卯，始并圆丘方泽二至之祀合于二郊。
三年十一月庚寅冬至祠天，郊于圆丘。
是犹用圆丘之礼，非专祈谷之祭，故又不得用辛也。
又案《郊特牲》曰：受命于祖庙，作龟于祢宫。郑玄注曰：受命，谓告退而卜也。
郑玄注曰：受命，谓告退而卜也。则告义在郊，非为告日。
今日虽有迁，而郊祀不异，愚谓不宜重告。
曹郎硃膺之议：案先儒论郊，其议不一。
郑氏说，圆丘祀昊天上帝，以帝喾配，所谓禘也。
祈谷祀五精之帝，以后稷配，所谓郊也。二祭异时，其神不同。
诸儒云，圆丘之祭，以后稷配。
取其所在，名之曰郊。
以形体言之，谓之圆丘。
名虽有二，其实一祭。
晋武舍郑而从诸儒，是以郊用冬至日。
既以至日，理无常辛。
然则晋代中原不用辛日郊，如徐禅议也。
江左以来，皆用正月，当以传云三王之郊，各以其正，晋不改正朔，行夏之时，故因以首岁，不以冬日，皆用上辛，近代成典也。
今在孟春，郊时未过，值雨迁日，于礼无违。
既已告日，而以事不从，禋祀重敬，谓宜更告。
高堂隆云：九日南郊，十日北郊。是为北郊可不以辛也。
尚书何偃议：郑玄注《礼记》，引《易》说三王之郊，一用夏正。
《周礼》，凡国大事，多用正岁。
《左传》又启蛰而郊。
则郑之此说，诚有据矣。
众家异议，或云三王各用其正郊天，此盖曲学之辩，于礼无取。
固知《谷梁》三春皆可郊之月，真所谓肤浅也。
然用辛之说，莫不必同。晋郊庚己，参差未见前征。
愚谓宜从晋迁郊依礼用辛。
右丞徐爰议以为：郊祀用辛，有碍迁日，礼官祠曹，考详已备。
何偃据礼，不应重告，愚情所同。寻告郊克辰，于今宜改，告事而已。
次辛十日，居然展斋，养牲在涤，无缘三月。
谓毛血告泬之后，虽有事碍，便应有司行事，不容迁郊。
众议不同。
参议：宜依《经》，遇雨迁用后辛，不重告。
明帝泰始二年十一月辛酉，诏曰：朕载新宝命，仍离多难，戎车遄驾，经略务殷，禋告虽备，弗获亲礼。
今九服既康，百祀咸秩，宜聿遵前典，郊谒上帝。
有司奏检，未有先准。
黄门侍郎徐爰议：虞称肆类，殷述昭告。
盖以创世成功，德盛业远，开统肇基，必享上帝。
汉、魏以来，聿遵斯典。
高祖武皇帝克伐伪楚，晋安帝尚在江陵，即于京师告义功于郊兆。
伏惟泰始应符，神武英断，王赫出讨，戎戒淹时，虽司奉弗亏，亲谒尚阙。
谨寻晋武郊以二月，晋元禋以三月。
有非常之庆，必有非常之典，不得拘以常祀，限以正月上辛。
愚谓宜下史官，考择十一月嘉吉，车驾亲郊，奉谒昊天上帝，高祖武皇帝配飨。
其余祔食，不关今祭。
尚书令建安王休仁等同爰议。
参议为允，诏可。
泰始六年正月乙亥，诏曰：古礼王者每岁郊享，爰及明堂。
自晋以来，间年一郊，明堂同日。
质文详略，疏数有分。
自今可间二年一郊，间岁一明堂。
外可详议。
有司奏：前兼曹郎虞愿议：郊祭宗祀，俱主天神，而同日殷荐，于义为黩。
明诏使圆丘报功，三载一享。
明堂配帝，间岁昭荐。
详辰酌衷，实允懋典。
缘谘参议并同。
曹郎王延秀重议：改革之宜，实如圣旨。
前虞愿议，盖是仰述而已，未显后例。
谨寻自初郊间二载，明堂间一年，第二郊与第三明堂，还复同岁。
愿谓自始郊明堂以后，宜各间二年。
通关八座，同延秀议。
后废帝元徽二年十月丁巳，有司奏郊祀明堂，还复同日，间年一修。
汉文帝初祭地祇于渭阳，以高帝配；武帝立后土社祠于汾阴，亦以高帝配。
汉氏以太祖兼配天地，则未以后配地也。
王莽作相，引《周礼》享先妣为配北郊。
夏至祭后土，以高后配，自此始也。
光武建武中，不立北郊，故后地之祇，常配食天坛，山川群望皆在营内，凡一千五百一十四神。
中元年，建北郊，使司空冯鲂告高庙，以薄后代吕后配地。
江左初，未立北坛，地祇众神，共在天郊也。
晋成帝立二郊，天郊则六十二神，五帝之佐、日月五星、二十八宿、文昌、北斗、三台、司命、轩辕、后土、太一、天一、太微、钩陈、北极、雨师、雷电、司空、风伯、老人六十二神也。
地郊则四十四神，五岳、四望、四海、四渎、五湖、五帝之佐、沂山、岳山、白山、霍山、医无闾山、蒋山、松江、会稽山、钱唐江、先农凡四十四也。
江南诸小山，盖江左所立，犹如汉西京关中小水，皆有祭秩也。
二郊所秩，官有其注。
宋武帝永初三年九月，司空羡之、尚书令亮等奏曰：臣闻崇德明祀，百王之令典；
权畏天命，敢不敬从。
虽因革殊时，质文异世，所以本情笃教，其揆一也。
伏惟高祖武皇帝允协灵祗，有命自天，弘日静之勤，立蒸民之极，帝迁明德，光宅八表，太和宣被，玄化遐通。陛下以圣哲嗣徽，道孚万国。
祭礼久废，思光鸿烈，飨帝严亲，今实宜之。
至于地祗之配，虽礼无明文，先代旧章，每所因循，魏、晋故典，足为前式。谓武敬皇后宜配北郊。
明年孟春，有事于二郊，请宣摄内外，详依旧典。
晋武帝太康二年冬，有司奏：三年正月立春祠，时日尚寒，可有司行事。诏曰：郊祀礼典所重，中间以军国多事，临时有所妨废，故每从奏可。
自今方外事简，唯此为大，亲奉禋享，固常典也。
成帝祠南郊，遇雨。
侍中顾和启：宜还，更克日。
汉明帝据《月令》有五郊迎气服色之礼，因采元始中故事，兆五郊于洛阳，祭其帝与神，车服各顺方色。
魏、晋依之。
宋孝武大明五年四月庚子，诏曰：昔文德在周，明堂崇祀；
所以职祭罔愆，气令斯正，鸿名称首，济世飞声。
朕皇考太祖文皇帝功耀洞元，圣灵昭俗，内穆四门，仁济群品，外薄八荒，威憺殊俗，南脑劲越，西髓刚戎。
匡饰坟序，引无题之外；
训深劭农，政高刑厝。
万物棣通，百神荐祉。动协天度，下沿地德。
故精纬上灵，动殖下瑞，诸侯轨道，河溓海夷。
便可详考姬典，经始明堂，宗祀先灵，式配上帝，诚敬克展，幽显咸秩。
惟怀永元，感慕崩心。
有司奏：伏寻明堂辟雍，制无定文，经记参差，传说乖舛。
名儒通哲，各事所见，或以为名异实同，或以为名实皆异。
自汉暨晋，莫之能辨。
周书云，清庙明堂路寝同制。
诸儒又云明堂在国之阳，丙巳之地，三里之内。
至于室宇堂个，户牖达向，世代湮缅，难得该详。
晋侍中裴頠，西都硕学，考详前载，未能制定。
以为尊祖配天，其义明著，庙宇之制，理据未分，直可为殿，以崇严祀。
参详郑玄之注，差有准据；
裴頠之奏，窃谓可安。
国学之南，地实丙巳，爽垲平暢，足以营建。
其墙宇规范，宜拟则太庙，唯十有二间，以应期数。
依汉汶上图仪，设五帝位，太祖文皇帝对飨。
祭皇天上帝，虽为差降，至于三载恭祀，理不容异。
《礼记》郊以特牲，《诗》称明堂羊牛，吉蠲虽同，质文殊典。
且郊有燔柴，堂无禋燎，则鼎俎彝簋，一依庙礼。
班行百司，搜材简工，权置起部尚书、将作大匠，量物商程，克今秋缮立。
乃依頠议，但作大殿屋雕画而已，无古三十六户七十二牖之制。
六年正月，南郊还，世祖亲奉明堂，祠祭五时之帝，以文皇帝配，是用郑玄议也。
官有其注。
大明五年九月甲子，有司奏：南郊祭用三牛；
庙四时祠六室用二牛。
明堂肇建，祠五帝，太祖文皇帝配，未详祭用几牛？
太学博士司马兴之议：案郑玄注《礼记大传》：称《孝经》郊祀后稷以配天，配灵威仰也。宗祀文王于明堂，以配上帝，配五帝也。
夫五帝司方，位殊功一，牲牢之用，理无差降。
太祖文皇帝躬成天地，则道兼覆载；
左右群生，则化洽四气。
祖、宗之称，不足彰无穷之美；
金石之音，未能播勋烈之盛。
故明堂聿修，圣心所以昭玄极；
泛配宗庙，先儒所以得礼情。
愚管所见，谓宜用六牛。
博士虞龢议：祀帝之名虽五，而所生之实常一。
五德之帝，迭有休王，各有所司，故有五室。
宗祀所主，要随其王而飨焉。
宜用二牛。
祠部郎颜奂议：祀之为义，并五帝以为言。
帝虽云五，牲牢之用，谓不应过郊祭庙祀。
明帝泰始七年十月庚子，有司奏：来年正月十八日，祠明堂。
寻旧南郊与明堂同日，并告太庙。
祠部郎王延秀议：案郑玄云：郊者祭天之名，上帝者，天之别名也。
神无二主，故明堂异处，以避后稷。
谨寻郊宗二祀，既名殊实同，至于应告，不容有异。
守尚书令袁粲等并同延秀议。
魏明帝世，中护军蒋济奏曰：夫帝王大礼，巡狩为先；
昭祖扬祢，封禅为首。
是以自古革命受符，未有不蹈梁父，登泰山，刊无竟之名，纪天人之际者也。
故司马相如谓有文以来七十二君，或从所由于前，谨遗迹于后。
太史公曰：主上有圣明而不宣布，有司之过也。
然则元功懿德，不刊山、梁之石，无以显帝王之功，布生民不朽之观也。
语曰，当君而叹尧、舜之美，譬犹人子对厥所生，誉他人之父。
今大魏振前王之弊乱，拯流遁之艰危，接千载之衰绪，继百世之废始。
自武、文至于圣躬，所以参成天地之道，纲维人神之化，上天报应，嘉瑞显祥，以比往古，其优衍丰隆，无所取喻。
虽志在扫尽残盗，荡涤余秽，未遑斯事。
且昔岁破吴虏于江、汉，今兹屠蜀贼于陇右。
其震荡内溃，在不复淹，就当探其窟穴，无累于封禅之事也。
此仪久废，非仓卒所定。
宜下公卿，广纂其礼，卜年考时，昭告上帝，以副天下之望。
臣待罪军旅，不胜大愿，冒死以闻。
诏曰：闻济斯言，使吾汗出流足。
自开辟以来，封禅者七十余君尔。
故太史公曰：虽有受命之君，而功有不洽，是以中间旷远者，千有余年，近数百载。
其仪阙不可得记。
吾不敢欺天也。
济之所言，华则华矣，非助我者也。
公卿侍中、尚书、常侍省之而已。
勿复有所议，亦不须答诏也。
帝虽拒济议，而实使高堂隆草封禅之仪。
以天下未一，不欲便行大礼。
晋武帝平吴，混一区宇。
太康元年九月庚寅，尚书令卫瓘、尚书左仆射山涛、魏舒、尚书刘实、张华等奏曰：圣德隆茂，光被四表，诸夏乂清，幽荒率从。
神策庙算，席卷吴越，孙皓稽颡，六合为家，巍巍之功，格于天地。
宜同古典，勒封东岳，告三府太堂为仪制。
瓘等又奏：臣闻肇自生民，则有后辟，载祀之数，莫之能纪。
立德济世，挥扬仁风，以登封泰山者七十有四家，其谥号可知者，十有四焉。
沉沦寂寞，曾无遗声者，不可胜记。
自黄帝以前，古传昧略，唐、虞以来，典谟炳著。
三王代兴，体业继袭，周道既没，秦氏承之，至于汉、魏，而质文未复。
至于夏、商，世序天地，其在于周，不失其绪。
金德将升，世济明圣，外平蜀汉，海内归心，武功之盛，实由文德。
至于陛下受命践阼，弘建大业，群生仰流，唯独江湖沅湘之表，凶桀负固，历代不宾。
神谋独断，命将出讨，兵威暂加，数旬荡定，羁其鲸鲵，赦其罪逆。
云覆雨施，八方来同，声教所被，达于四极。
虽黄轩之征，大禹远略，周之奕世，何以尚今。
若夫玄石素文，底号前载，象以姓表，言以事告，《河图》、《洛书》之征，不是过也。
加以驺虞麟趾，众瑞并臻。
昔夏、殷以丕崇为祥，周武以乌鱼为美，咸曰休哉；
然符瑞之应，备物之盛，未有若今之富者也。
宜宣大典，礼中岳，封泰山，禅梁父，发德号，明至尊，享天休，笃黎庶，勒千载之表，播流后之声，俾百代之下，莫不兴起。
斯帝王之盛业，天人之至望也。
诏曰：今逋寇虽殄，外则障塞有警，内则民黎未康，此盛德之事，所未议也。
瓘等又奏：今东渐于海，西被流沙，大漠之阴，日南北户，莫不通属。茫茫禹迹，今实过之，则天人之道已周，巍巍之功已著。
宜有事梁父，修礼地祗，登封泰山，致诚上帝，以答人神之愿。
臣等诚不敢奉诏，请如前奏施行。
诏曰：今阴阳未和，政刑未当，百姓未得其所，岂可以勒功告成邪瓘又奏：臣闻处帝王之位者，必有历运之期，天命之应；
济生民之大功者，必有盛德之容，告成之典。
无不可诬，有不可让，自古道也。
而明诏谦冲，屡辞其礼。
虽盛德攸在，推而未居。
夫三公职典天地，实掌民物，国之大事取议于此。
汉氏封禅，非是官也，不在其事。
臣等前奏，盖陈祖考之功，天命又应，陛下之德，合同四海，述古考今，宜循此礼。
至于克定岁月，须五府上议，然后奏闻。
请写诏及奏，如前下议。
诏曰：虽荡清江表，皆临事者之劳，何足以告成。
方望群后，思隆大化，以宁区夏，百姓获乂，与之休息，此朕日夜之望。
勿复为烦。
瓘等又奏：臣闻唐、虞二代，济世弘功之君，莫不仰答天心，俯协民志，登介丘，履梁父，未有辞焉者，盖不可让也。
今陛下勋高百王，德无与二，茂绩宏规，巍巍之业，固非臣等所能究论。
而圣旨劳谦，屡自抑损，时至弗应，推美不居，阙皇代之上仪，塞神祇之款望，使大晋之典谟，不同风于三、五。
诏曰：方当共弘治道，以康庶绩，且俟他年，无复纷纭也。
太康元年冬，王公有司又奏：自古圣明，光宅四海，封禅名山，著于史籍，作者七十四君矣。
舜、禹之有天下，巡狩四岳，躬行其道。
《易》著观民省方，《礼》有升中于天，《诗》颂陟其高山，皆载在方策。
周公以鲁蕃，列于诸侯，或享于岐山，或有事泰山。
自是以来，功薄而僭其义者，不可胜言，号谥不泯，以至于今。
况高祖宣皇帝肇开王业，海外有截；
世宗景皇帝济以大功，辑宁区夏；
陛下应期龙兴，混壹六合，泽被群生，威震无外。
昔汉氏失统，吴、蜀鼎峙，兵兴以来，近将百年。
地险俗殊，民望绝塞，以为分外，其日久矣。
大业之隆，重光四叶，不羁之寇，二世而平。
非聪明神武，先天弗违，孰能巍巍其有成功若兹者欤臣等幸以千载，得遭运会，亲奉大化，目睹太平，至公之美，谁与为让宜祖述先朝，宪章古昔，勒功岱岳，登封告成，弘礼乐之制，正三雍之典，扬名万世，以显祖宗。
是以不胜大愿，敢昧死以闻。
请告太常具礼仪。
上复诏曰：所议诚前烈之盛事也；
方今未可以尔。
然后止。
遣使履行泰山旧道，诏学士山谦之草封禅仪注。其后索虏南寇，六州荒毁，其意乃息。
世祖大明元年十一月戊申，太宰江夏王义恭表曰：惟皇天崇称大道，始行揖让。
迄于有晋，虽聿修前绪，而迹沦言废，蔑记于竹素者，焉可单书。
绍乾维，建徽号，流风声，被丝管，自无怀以来，可传而不朽者，七十有四君。
罔仁厚而道灭，鲜义浇而德宣，钟律之先，旷世绵绝，难得而闻。
《丘》、《索》著明者，尚有遗炳。
故《易》称先天弗违，后天奉时。
炎汉二帝，亦踵曩则，因百姓之心，听舆人之颂，龙驾帝服，镂玉梁甫，昌言明称，告成上灵。
况大宋表祥唐虞，受终素德，山龙启符，金玉显瑞，异采腾于轸墟，紫烟蔼于邦甸，锡冕兆九五之征，文豹赴天历之会。
诚二祖之幽庆，圣后之冥休。
道冠轩、尧，惠深亭毒；
而犹执冲约，未言封禅之事，四海窃以恧焉。
臣闻惟皇配极，惟帝祀天，故能上稽乾式，照临黔首，协和穹昊，膺兹多福。
高祖武皇帝明并日月，光振八区，拯已溺之晋，济横流之世，拨乱宁民，应天受命，鸿徽洽于海表，威棱震乎沙外。
太祖文皇帝体圣履仁，述业兴礼，正乐颂，作象历，明达通于神祇，玄泽被乎上下。
仁孝命世，睿武英挺，遭运屯否，三才湮灭，乃龙飞五洲，凤翔九江，身先八百之期，断出人鬼之表，庆烟应高牙之建，风耀符发迹之辰，亲翦凶逆，躬清昏，天地革始，夫妇更造，岂与彼承业继绪，拓复禹迹，车一其轨，书罔异文者，同年而议哉今龙麟已至，凤皇已仪，比李已实，灵茅已茂，雕气降雾于宫榭，珍露呈味于禁林，嘉禾积穗于殿甍，连理合干于园御，皆耀质离宫，植根兰囿。
至夫霜毫玄文，素翮赪羽，泉河山岳之瑞，草木金石之祥，方畿憬涂之谒，抗驿绝祖之奏，彪炳杂沓，粤不可胜言。
宜其从天人之诚，遵先王之则，备万乘，整法驾，修封泰山，瘗玉岱趾，延乔、松于东序，诏韩、岐于西厢，麾天阍，使启关，谒紫宫，朝太一，奏《钧天》，咏《云门》，赞扬幽奥，超声前古，岂不盛哉伏愿时命宗伯，具兹典度。
昔之盛王，永保鸿名，常为称首，由斯道矣。
顷麟凤表祯，茅禾兼瑞，虽符祥显见，恧乎犹深，庶仰述先志，拓清中宇，礼祇谒神，朕将试哉。
是以重代列圣，咸由厥道。
爰洎姬、汉，风流尚存，遗芬余荣，绵映纪纬。
虽年绝世祀，代革精华，可得腾金彩，奏玉润，镂迹以熏今，镌德以丽远。
而四望埋禋歌之礼，日观弛修封之容，岂非神明之业难崇，功基之迹易泯。
岂徒深默修文，渊幽驭世而已。
谅以縢非虚奏，书匪妄埋，击雨恕神，淳廕复树，安得紫坛肃祗，竹宫载伫，散火投郊，流星奔座。
宝纬初基，厌灵命历，德振弛维，功济沦象，玄浸纷流，华液幽润，规存永驭，思详树远。
太祖文皇帝以启遘泰运，景望震凝，采乐调风，集礼宣度，祖宗相映，轨迹重晖。
圣上韫箓蕃河，伫翔衡汉，金波掩照，华耀停明，运动时来，跃飞风举，澄氛海、岱，开景中区，歇神还灵，颓天重耀，储正凝位于兼明，哀岳蕃华于元列。
故以祥映昌基，系发篆素。
重以班朝待典，饰令详仪，纂综沦芜，搜腾委逸，奏玉郊宫，禋珪玄畤，景集天庙，脉壤祥农，节至昕阳，川丘夙礼，纲威巡止，表绥中甸，史流其咏，民挹其风。
于是涵迹视阴，振声威响，历代之渠，沉□望内，安侯之长，贤王入侍，殊生诡气，奉俗还乡，羽族卉仪，怀音革状，边帛绝书，权光弛烛。
天岱发灵，宗河开宝，崇丘沦鼎，振采泗渊，云皇王岳，离藻□汉，并角即音，栖翔禁御，衮甲霜味，翾舞川肆，荣泉流镜，后昭河源，故以波沸外关，云蒸内泽。
若其雪趾青毳，玄文硃彩，日月郊甸，择木弄音，重以荣露腾轩，萧云掩阁，镐颍孳萌，移华渊禁，山舆伫衡，云鹣竦翼，海鲽泳流，江茅吐廕。
校书之列，仰笔以饰辞，济、代之蕃，献邑以待礼。
岂非神勰气昌，物瑞云照，蒱轩龟轸，□泉淳芳。
太宰江夏王臣义恭咀道遵英，抽奇丽古，该润图史，施详载，表以功懋往初，德耀炎、昊，升文中岱，登牒天关，耀冠荣名，摛振声号。
而道谦称首，礼以虚挹，将使玄祇缺观，幽瑞乖期，梁甫无盛德之容，介丘靡声闻之响。
加穷泉之野，献八代之驷，交木之乡，奠绝金之楛，肃灵重表，珍符兼贶。
伏惟陛下谟详渊载，衍属休章，依征圣灵，润色声业，诹辰稽古，肃齐警列，儒僚展采，礼官相仪，悬蕤动音，洪钟竦节，阳路整卫，正途清禁。
于是绩环佩，端玉藻，鸣凤伫律，腾驾流文，间彩比象之容，昭明纪数之服。
徽焯天阵，容藻神行，翠盖怀阴，羽华列照。
乃诏联事掌祭，宾客赞仪，金支宿县，镛石润响。
命五神以相列，辟九关以集灵，警卫兵而开云，先雨祇以洒路。
霞凝生阙，烟起成宫，台冠丹光，坛浮素霭。
于是改创宗庙。
尔乃临中坛，备盛礼，天降祥锡，寿固皇根，谷动神音，山传称响。
然后辨年问老，陈诗观俗，归荐告神，奉遗清庙。
光美之盛，彰乎万古；
且章志湮微，代往沦绝，拘采遗文，辩明训诰□□□□簉访邹、鲁，草縢书堙玉之礼，具竦石绳金之仪，和芝润瑛，镌玺乾封。
诏曰：天生神物，昔王称愧，况在寡德，敢当鸿贶。
今文轨未一，可停此奏。
是年七月，始建宗庙于鄴，自以诸侯礼立五庙也。
后虽进爵为王，无所改易。
七月，追尊皇祖为太王，丁夫人曰太王后。
黄初元年十一月受禅，又追尊太王曰太皇帝，皇考武王曰武皇帝。
明帝太和三年六月，又追尊高祖大长秋曰高皇，夫人吴氏曰高皇后，并在鄴庙庙所祠。
则文帝之高祖处士、曾祖高皇、祖太皇帝共一庙。
考太祖武皇帝特一庙百世不毁，然则所祠止于亲庙四室也。
至明帝太和三年十一月，洛京庙成，则以亲尽迁处士主，置园邑，使令丞奉荐。
而使行太傅太常韩暨、行太常宗正曹恪持节迎高皇以下神主共一庙，犹为四室而已。
至景初元年六月，群公有司始更奏定七庙之制，曰：大魏三圣相承，以成帝业。
武皇帝肇建洪基，拨乱夷险，为魏太祖。
文皇帝继天革命，应期受禅，为魏高祖。
上集成大命，清定华夏，兴制礼乐，宜为魏烈祖。
更于太祖庙北为二祧，其左为文帝庙，号曰高祖，昭祧，其右拟明帝号曰烈祖，穆祧。
三祖之庙，万世不毁，其余四庙，亲尽迭迁，一如周后稷、文、武庙祧之礼。
孙盛《魏氏春秋》曰：夫谥以表行，庙以存容，皆于既殁然后著焉。
未有当年而逆制祖宗，未终而豫自尊显。
昔华乐以厚敛致讥，周人以豫凶违礼，魏之群司，于是乎失正矣。
文帝甄后赐死，故不列庙。
明帝即位，有司奏请追谥曰文昭皇后，使司空王朗持节奉策告祠于陵。
三公又奏曰：自古周人始祖后稷，又特立庙以祀姜嫄。
今文昭皇后之于后嗣，圣德至化，岂有量哉夫以皇家世妃之尊，神灵迁化，而无寝庙以承享祀，非以报显德，昭孝敬也。
稽之古制，宜依周礼，先妣别立寝庙。
以太和元年二月，立庙于鄴。
四月，洛邑初营宗庙，掘地得玉玺方一寸九分，其文曰：天子羡思慈亲。
至景初元年十二月己未，有司又奏文昭皇后立庙京师，永传享祀。
乐舞与祖庙同，废鄴庙。
魏文帝黄初二年六月，以洛京宗庙未成，乃祠武帝于建始殿，亲执馈奠如家人礼。
何承天曰：案礼，将营宫室，宗庙为先。
庶人无庙，故祭于寝。
汉献帝延康元年七月，魏文帝幸谯，亲祠谯陵，此汉礼也。
说者以为古前庙后寝，以象人君前有朝后有寝也。
庙以藏主，四时祭祀，寝有衣冠象生之具以荐新。
陵上称寝殿，象生之具，古寝之意也。
及魏武帝葬高陵，有司依汉，立陵上祭殿。
至文帝黄初三年，乃诏曰：先帝躬履节俭，遗诏省约。
子以述父为孝，臣以系事为忠。
古不墓祭，皆设于庙。
高陵上殿屋皆毁坏，车马还厩，衣服藏府，以从先帝俭德之志。
及文帝自作终制，又曰：寿陵无立寝殿，造园邑。
自后至今，陵寝遂绝。
孙权不立七庙，以父坚尝为长沙太守，长沙临湘县立坚庙而已。
权既不亲祠，直是依后汉奉南顿故事，使太守祠也。
坚庙又见尊曰始祖庙，而不在京师。
又以民人所发吴芮冢材为屋，未之前闻也。
于建鄴立兄长沙桓王策庙于硃爵桥南。
权疾，太子所祷，即策庙也。
权卒，子亮代立。
明年正月，于宫东立权庙曰太祖庙，既不在宫南，又无昭穆之序。
及孙皓初立，追尊父和曰文皇帝。
皓先封乌程侯，即改葬和于乌程西山，号曰明陵，置园邑二百家。
于乌程立陵寝，使县令丞四时奉祠。
宝鼎元年，遂于乌程分置吴兴郡，使太守执事。
宝鼎二年，遂更营建，号曰清庙。
遣守丞相孟仁、太常姚信等备官僚中军步骑，以灵舆法驾迎神主于明陵，亲引仁拜送于庭。
比仁还，中吏手诏日夜相继，奉问神灵起居动止。
巫觋言见和被服颜色如平日，皓悲喜，悉召公卿尚书诣皞下受赐。
灵舆当至，使丞相陆凯奉三牲祭于近郊。
皓于金城外露宿。
明日，望拜于东门之外，又拜庙荐飨。
比七日，三祭，倡伎昼夜娱乐。
有司奏：祭不欲数，数则黩，宜以礼断情。
刘备章武元年四月，建尊号于成都。
刘禅面缚，北地王谌哭于昭烈之庙，此则备庙别立也。
魏元帝咸熙元年，增封晋文帝进爵为王，追命舞阳宣文侯为晋宣王，忠武侯为晋景王。是年八月，文帝崩，谥曰文王。
武帝泰始元年十二月丙寅，受禅。
二年正月，有司奏天子七庙，宜如礼营建。
于是君臣奏议：上古清庙一宫，尊远神祇，逮至周室，制为七庙，以辨宗祧。
舍七庙之繁华，遵一宫之尊远。
昔舜承尧禅，受终文祖，遂陟帝位，盖三十载，月正元日，又格于文祖。此则虞氏不改唐庙，因仍旧宫。
可依有虞氏故事，即用魏庙。
于是追祭征西将军、豫章府君、颍川府君、京兆府君，与宣皇帝、景皇帝、文皇帝为三昭三穆。
是时宣皇未升，太祖虚位，所以祠六世与景帝为七庙，其礼则据王肃说也。
七月，又诏曰：主者前奏就魏旧庙，诚亦有准。
十一月，追尊景帝夫人夏侯氏为景怀皇后。
太康元年，灵寿公主修丽祔于太庙，周、汉未有其准。
魏明帝则别立庙，晋又异魏也。
六月，因庙陷当改治。
群臣又议奏曰：古者七庙异所，自宜如礼。
诏又曰：古虽七庙，自近代以来，皆一庙七室，于礼无废，于情为叙，亦随时之宜也。
至十年，乃更改筑于宣阳门内，穷壮极丽。
庙成，帝率百官迁神主于新庙，自征西以下，车服导从，皆如帝者之仪。
挚虞之议也。
至世祖武皇帝崩，则迁征西；
及惠帝崩，又迁豫章。
而惠帝世，愍怀太子、太子二子哀太孙臧、冲太孙尚并祔庙。元帝世，怀帝殇太子又被庙，号为阴室四殇。
怀帝初，又策谥武帝杨后曰武悼皇后，改葬峻阳陵侧。
别立弘训宫，不列于庙。
元帝既即尊位，上继武帝，于礼为祢，如汉光武上继元帝故事也。
是时西京神主堙灭虏庭，江左建庙，皆更新造。
位虽七室，其实五世，盖从刁协，以兄弟为世数故也。
太兴三年，将登愍帝之主，于是乃定更制，还复豫章、颍川二主于昭穆之位，以同惠帝嗣武帝故事；
而惠、怀、愍三帝自从《春秋》尊尊之义，在庙不替也。
至元帝崩，则豫章复迁。
然元帝神位，犹在愍帝之下，故有坎室者十也。
至明帝崩，而颍川又迁，犹十室也。
于时续广太庙，故三迁主并还西储，名之曰祧，以准远庙。
成帝咸和三年，苏峻覆乱京都，温峤等入伐，立行庙于白石，告先帝先后曰：逆臣苏峻，倾覆社稷，毁弃三正，污辱海内。
臣亮等手刃戎首，龚行天罚。
惟中宗元皇帝、肃祖明皇帝、明穆皇后之灵，降鉴有罪，剿绝其命，翦此群凶，以安宗庙。
臣等虽陨首摧躯，犹生之年。
咸康七年五月，始作武悼皇后神主，祔于庙，配飨世祖。
成帝崩而康帝承统，以兄弟一世，故不迁京兆，始十一室也。
康帝崩，京兆迁入西储，同谓之祧，如前三祖迁主之礼。
故正室犹十一也。
穆帝崩而哀帝、海西并为兄弟，无所登降。
咸安之初，简文皇帝上继元皇帝，世秩登进。
于是颍川、京兆二主，复还昭穆之位。
至简文崩，颍川又迁。
孝武皇帝太元十六年，改作太庙，殿正室十六间，东西储各一间，合十八间。
堂集方石，庭以砖。
尊备法驾，迁神主于行庙。
征西至京兆四主，及太子太孙，各用其位之仪服。
四主不从帝者之仪，是与太康异也。
诸主既入庙，设脯醢之奠。
及新庙成，帝主还室，又设脯醢之奠。
十九年二月，追尊简文母会稽太妃郑氏为简文皇帝宣太后，立庙太庙道西。
及孝武崩，京兆又迁，如穆帝之世四祧故事。
安帝隆安四年，以孝武母简文李太后、帝母宣德陈太后祔于宣郑太后之庙。
元兴三年三月，宗庙神主在寻阳，已立新主于太庙，权告义事。
丙子，百官拜迎于石头。
安帝崩，未及禘，而天禄终焉。
宋武帝初受晋命为宋王，建宗庙于彭城，依魏、晋故事，立一庙。
初祠高祖开封府君、曾祖武原府君、皇祖东安府君、皇考处士府君、武敬臧后，从诸侯五庙之礼也。
既即尊位，及增祠七世右北平府君、六世相国掾府君为七庙。
永初初，追尊皇考处士为孝穆皇帝，皇妣赵氏为穆皇后。
三年，孝懿萧皇后崩，又祔庙。
高祖崩，神主升庙，犹从昭穆之序，如魏、晋之制，虚太祖之位也。
庙殿亦不改构，又如晋初之因魏也。
文帝元嘉初，追尊所生胡婕妤为章皇太后，立庙西晋宣太后地。
晋元帝太兴三年正月乙卯，诏曰：吾虽上继世祖，然于怀、愍皇帝，皆北面称臣。
今祠太庙，不亲执觞酌，而令有司行事，于情礼不安。
太常华恆议：今圣上继武皇帝，宜准汉世祖故事，不亲执觞爵。
又曰：今上承继武帝，而庙之昭穆，四世而已。
前太常贺循、博士傅纯以为惠、怀及愍宜别立庙。
然臣愚谓庙室当以客主为限，无拘常数。
殷世有二祖三宗，若拘七室，则当祭祢而已。
推此论之，宜还复豫章、颍川，全祠七庙之礼。
骠骑长史温峤议：凡言兄弟不相入庙，既非礼文。
且光武奋剑振起，不策名于孝平，豫神其事，以应九世之谶；又古不共庙，故别立焉。
太堂恆欲还二府君以全七世，峤谓是宜。
骠骑将军王导从峤议。
峤又曰：其非子者，可直言皇帝敢告某皇帝。
又若以一帝为一世，则不祭祢，反不及庶人。
孙盛《晋春秋》曰：《阳秋传》云，臣子一例也。
虽继君位，不以后尊，降废前敬。
昔鲁僖上嗣庄公，以友于长幼而升之，为逆。
准之古义，明诏是也。
穆帝永和二年七月，有司奏：十月殷祭，京兆府君当迁祧室。
昔征西、豫章、颍川三府君毁主，中兴之初，权居天府，在庙门之西。
咸康中，太常冯怀表续奉还于西储夹室，谓之为祧，疑亦非礼。
今京兆迁入，是为四世远祖，长在太祖之上。
昔周室太祖世远，故迁有所归。
今晋庙宣皇为主，而四祖居之，是屈祖就孙也。殷袷在上，是代太祖也。
领司徒蔡谟议：四府君宜改筑别室，若未展者，当入就太庙之室。
人莫敢卑其祖，文、武不先不窋。
殷祭之日，征西东面，处宣皇之上。
其后迁庙之主，藏于征西之祧，祭荐不绝。
护军将军冯怀表议：《礼》，无庙者，为坛以祭。
辅国将军谯王司马无忌等议：诸儒谓太王王季迁主藏于文、武之祧，如此，府君迁主，宜在宣皇帝庙中。
然今无寝室，宜变通而改筑。
又殷袷太庙，征西东面。
时高祖辅晋，与大司马议同。
尚书郎孙绰与无忌议同，曰：太祖虽位始九五，而道以从暢，赞人爵之尊，笃天伦之道，所以成教本而光百代也。
尚书郎徐禅议：《礼》，去祧为坛，去坛为鸑，岁袷则祭之。
今四祖迁主，可藏之石室。
有祷则祭于坛鸑。
又遣禅至会稽访处士虞喜。
喜答曰：汉世韦玄成等以毁主瘗于园。
魏朝议者云应埋两阶之间。
且神主本在太庙，若今别室而祭，则不如永藏。又四君无追号之礼，益明应毁而无祭。
于是抚军将军会稽王司马昱、尚书刘劭等奏：四祖同居西祧，藏主石室，禘袷乃祭，如先朝旧仪。
时陈留范宣兄子问此礼。
舜庙所祭，皆是庶人。
今四君号犹依本，非以功德致礼也。
宜思其变，别筑一室，亲未尽则禘袷，处宣帝之上；
亲尽则无缘下就子孙之列。
其后太常刘遐等同蔡谟议。
博士张凭议：或疑陈于太祖者，皆其后毁之主。
凭案古义，无别前后之文也。
禹不先鲧，则迁主居太祖之上，亦可无疑矣。
安帝义熙九年四月，将殷祭，诏博议迁毁之礼。
大司马琅邪王司马德文议：泰始之初，虚太祖之位，而缘情流远，上及征西，故世尽则宜毁，而宣皇帝正太祖之位。
又汉光武帝移十一帝主于洛邑，则毁主不没，理可推矣。
宜从范宣之言，筑别室以居四府君之主，永藏而不祀也。
大司农徐广议：四府君尝处庙室之首，歆率土之祭。
若埋之幽壤，于情理未必咸尽。
谓可迁藏西储，以为远祧，而禘飨永绝也。
太尉谘议参军袁豹议：仍旧无革。
殷祠犹及四府君，情理为允。
祠部郎臧焘议：四府君之主，享祀礼废，则亦神所不依。
宜同虞主之瘗埋矣。
须后殷祀行事改制。
晋孝武帝太元十二年五月壬戌，诏曰：昔建太庙，每事从俭约，思与率土，致力备礼。
又太祖虚位，明堂未建。
郊祀，国之大事，而稽古之制阙然。
便可详议。
祠部郎徐邈议：圆丘郊祀，经典无二，宣皇帝尝辨斯义。
而检以圣典，爰及中兴，备加研极，以定南北二郊，诚非异学所可轻改也。
谓仍旧为安。
武皇帝建庙，六世三昭三穆，宣皇帝创基之主，实惟太祖，亲则王考，四庙在上，未及迁世，故权虚东向之位也。
兄弟相及，义非二世，故当今庙祀，世数未足，而欲太祖正位，则违事七之义矣。
又《礼》曰庶子王亦禘祖立庙。
京兆府君于今六世，宜复立此室，则宣皇未在六世之上，须前世既迁，乃太祖位定尔。
京兆迁毁，宜藏主于石室。
传称毁主升合乎太祖，升者自下之名，不谓可降尊就卑也。
太子太孙阴室四主，储嗣之重，升祔皇祖所配之庙，世远应迁，然后从食之孙，与之俱毁。
明堂圆方之制，纲领已举，不宜阙配帝之祀。
且王者以天下为家，未必一邦，故周平、光武无废于二京也。
周公宗祀文王，汉明配以世祖，自非惟新之考，孰配上帝。
邈又曰：明堂所配之神，积疑莫辨。
按《易》，殷荐上帝，以配祖考。
祖考同配，则上帝亦为天，而严父之义显。
《周礼》，旅上帝者有故，告天与郊祀常礼同用四圭，故并言之。
若上帝者五帝，经文何不言祀天旅五帝，祀地旅四望乎？
人帝之与天帝，虽天人之通谓，然五方不可言上帝，诸侯不可言大君也。
书无全证，而义容彼此，故太始、太康二纪之间，兴废迭用矣。
侍中车胤议同。
又曰：明堂之制，既其难详。
且乐主于和，礼主于敬，故质文不同，音器亦殊。
既茅茨广厦，不一其度，何必守其形范，而不知弘本顺民乎九服咸宁，河朔无尘，然后明堂辟雍，可崇而修之。
太常孔汪议：太始开元，所以上祭四府君，诚以世数尚近，可得飨祠，非若殷、周先世，王迹所因也。
向使京兆尔时在七世之外，自当不祭此四王。
推此知既毁之后，则殷禘所绝矣。
吏部郎王忱议：明堂则天象地，仪观之大，宜俟皇居反旧，然后修之。
骠骑将军会稽王司马道子、尚书令谢石意同忱议，于是奉行，一无所改。
晋安帝义熙二年六月，白衣领尚书左仆射孔安国启云：元兴三年夏，应殷祠。
昔年三月，皇舆旋轸。
其年四月，便应殷，而太常博士徐乾等议云：应用孟秋。
台寻校自太和四年相承皆用冬夏，乾等既伏应孟冬，回复追明孟秋非失。
御史中丞范泰议：今虽既祔之后，得以烝尝，而无殷荐之比。
太元二十一年十月应殷，烈宗以其年九月崩。
至隆安三年，国家大吉，乃修殷事。
又礼有丧则废吉祭，祭新主于寝。
今不设别寝，既祔，祭于庙。
故四时烝尝，以寄追远之思，三年一禘，以习昭穆之序，义本各异。
三年丧毕，则合食太祖，遇时则殷，无取于限三十月也。
当是内台常以限月成旧。
就如所言，有丧可殷。
隆安之初，果以丧而废矣。
月数少多，复迟速失中。
至于应寝而修，意所未譬。
安国又启：范泰云：今既祔，遂祭于庙，故四时烝尝。
如泰此言，殷与烝尝，其本不同。
既祔之后，可亲烝尝而不得亲殷也。
太常刘瑾云：章后丧未一周，不应祭。
臣寻升平五年五月，穆皇帝崩，其年七月，山陵，十月，殷。
兴宁三年二月，哀皇帝崩，太和元年五月，海西夫人庾氏薨，时为皇后，七月，葬，十月，殷。
此在哀皇再周之内，庾夫人既葬之后，二殷策文见在庙。
又文皇太后以隆安四年七月崩，陛下追述先旨，躬服重制，五年十月，殷。
再周之内，不以废事。
今以小君之哀，而泰更谓不得行大礼。
臣寻永和十年至今五十余载，用三十月辄殷，皆见于注记，是依礼，五年再殷。
而泰所言，非真难臣，乃以圣朝所用，迟速失中。
泰为宪司，自应明审是非，群臣所启不允，即当责失奏弹，而愆堕稽停，遂非忘旧。
请免泰、瑾官。
于是博士徐乾皆免官。
初，元兴三年四月，不得殷祠进用十月，计常限，则义熙三年冬又当殷；若更起端，则应用来年四月。
领司徒王谧、丹阳尹孟昶议：有非常之庆，必有非常之礼。
殷祭旧准不差，盖施于经常尔。
至于义熙之庆，经古莫二，虽曰旋幸，理同受命。愚谓理运惟新，于是乎始。
宜用四月。
中领军谢混、太常刘瑾议：殷无定日，考时致敬，且礼意尚简。
去年十月祠，虽于日有差，而情典允备，宜仍以为正。
太学博士徐乾议：三年一袷，五年一禘，经传记籍，不见补殷之文。
员外散骑侍郎领著作郎徐广议：寻先事，海西公泰和六年十月，殷祠。
孝武皇帝宁康二年十月，殷祠。
若依常去前三十月，则应用四月也。
于时盖当有故，而迁在冬，但未详其事。
太元元年十月殷祠，依常三十月，则应用二年四月也。
是追计辛未岁十月，来合六十月而再殷。
何邵甫注《公羊传》云，袷从先君来，积数为限。
自僖八年至文二年，知为袷祭。
如此，履端居始，承源成流，领会之节，远因宗本也。
昔年有故推迁，非其常度。
宁康、太元前事可依。
虽年有旷近之异，然追计之理同矣。
左丞刘润之等议：太元元年四月应殷，而礼官堕失，建用十月。
本非正期，不应即以失为始也。
宜以反初四月为始。
尚书奏从王谧议，以元年十月为始也。
宋孝武帝孝建元年十二月戊子，有司奏：依旧今元年十月是殷祠之月，领曹郎范泰参议，依永初三年例，须再周之外殷祭。
寻祭再周来二年三月，若以四月殷，则犹在禫内。
且不禫即祭，见讥《春秋》。
求之古礼，丧服未终，固无祼享之义。
自汉文以来，一从权制，宗庙朝聘，莫不皆吉。
殷祠礼既弗殊，岂独以心忧为碍。
太学博士徐宏议：三年之丧，虽从权制，再周祥变，犹服缟素，未为纯吉，无容以祭。
谓来四月，未宜便殷，十月则允。
太常丞臣硃膺之议：《虞礼》云：中月而禫，是月也吉祭，犹未配。
谓二十七月既禫祭，当四时之祭日，则未以其妃配，哀未忘也。
推此而言，未礻覃不得祭也。
又《春秋》闵公二年，吉禘于庄公。
郑玄云：闵公心惧于难，务自尊成以厌其祸，凡二十二月而除丧，又不禫。
云又不禫，明禫内不得禘也。
案王肃等言于魏朝云，今权宜存古礼，俟毕三年。
旧说三年丧毕，遇禘则禘，遇袷则袷。
郑玄云：禘以孟夏，祫以孟秋。
今相承用十月。
如宏所上《公羊》之文，如为有疑，亦以鲁闵设服，因言丧之纪制尔。何必全许素冠可吉禘。
纵《公羊》异说，官以礼为正，亦求量宜。
宗庙大礼，宜依古典。
则是皇宋开代成准。
谓博士徐宏、太常丞硃膺之议用来年十月殷祠为允。
宋殷祭皆即吉乃行。
大明七年二月辛亥，有司奏：四月应殷祠，若事中未得为，得用孟秋与不？
领军长史周景远议：案《礼记》云：天子祫禘祫尝祫烝。
依如礼文，则夏秋冬三时皆殷，不唯用冬夏也。
晋义熙初，仆射孔安国启议，自泰和四年相承殷祭，皆用冬夏。
安国又启，永和十年至今五十余年，用三十月辄殷祠。
博士徐乾据《礼》难安国。
乾又引晋咸康六年七月殷祠，是不专用冬夏。
于时晋朝虽不从乾议，然乾据礼及咸康故事，安国无以夺之。
今若以来四月未得殷祠，迁用孟秋，于礼无违。
参议据礼有证，谓用孟秋为允。
晋武帝咸宁五年十一月己酉，弘训羊太后崩，宗庙废一时之祀，天地明堂去乐，且不上胙。
升平五年十月己卯，殷祠，以穆帝崩后，不作乐。
初，永嘉中，散骑常侍江统议曰：《阳秋》之义，去乐卒事。
其后太常江逌表：穆帝山陵之后十月殷祭，从太常丘夷等议，撤乐。
既入庙吉禘，何疑于乐。
史臣曰：闻乐不怡，故申情于遏密。
至于谅闇夺服，虑政事之荒废，是以乘权通以设变，量轻重而降屈。
宋世国有故，庙祠皆悬而不乐。
宋文帝元嘉三年五月庚午，以诛徐羡之等，仇耻已雪，币告太庙。
晦平，车驾旋轸，又告。
元嘉六年七月，太学博士徐道娱上议曰：伏见太庙烝尝仪注，皇帝行事毕，出便坐，三公已上献，太祝送神于门，然后至尊还拜，百官赞拜，乃退。
谨寻清庙之道，所以肃安神也。
《礼》曰，庙者，貌也；
神灵所冯依也。
事亡如存，若常在也。
既不应有送神之文，自陈豆荐俎，车驾至止，并弗奉迎。
夫不迎而送，送而后辞，暗短之情，实用未达。
按时人私祠，诚皆迎送，由于无庙，庶感降来格。
因心立意，非王者之礼也。
《仪礼》虽太祝迎尸于门，此乃延尸之仪，岂是敬神之典恐于礼有疑。
谨以议上。
有司奏下礼官详判。
博士江邃议：在始不逆，明在庙也；
卒事而送，节孝思也。
若不送而辞，是舍亲也；
故孝子不忍违其亲，又不忍遣神。
是以祝史送神以成烝尝之义。
博士贺道期议：乐以迎来，哀以送往。
《祭统》迎牲而不迎尸。
《诗》云：钟鼓送尸。
郑云：尸，神象也。
博士荀万秋议：古之事尸，与今之事神，其义一也。
周礼，尸出，送于庙门，拜，尸不顾。
则送神之义，其来久矣。
《记》曰：迎牲而不迎尸，别嫌也。
尸在门外，则疑于臣；
入庙中，则全于君。
君在门外，则疑于君；
入庙，则全于臣。
是故不出者，明君臣之义。
邃等三人谓旧仪为是，唯博士陈珉同道娱议。
参详邃等议虽未尽，然皆依拟经礼。道娱、珉所据难从。
今众议不一，宜遵旧体。
元嘉六年九月，太学博士徐道娱上议曰：祠部下十月三日殷祠，十二日烝祀。
谨按禘袷之礼，三年一，五年再。
《公羊》所谓五年再殷祭也。
在四时之间，《周礼》所谓凡四时之间祀也。
盖历岁节月无定，天子诸侯，先后弗同。
《礼》称天子袷尝，诸侯烝袷。
郑注：天子先袷然后时祭，诸侯先时祭然后祫。
有田者既祭又荐新。
然则大祭四祀，其月各异。
天子以孟月殷，仲月烝，诸侯孟月尝，仲月袷也。
《春秋》僖公八年秋七月，禘。
文公二年八月，大事于太庙。
《谷梁传》曰：著袷尝也。
昭公十五年二月，有事于武宫。
又《周礼》仲冬享烝。
《月令》季秋尝稻。
晋春烝曲沃，齐十月尝太公，此并孟仲区别不共之明文矣。
凡祭必先卜，日用丁巳，如不从，进卜远日。
卜未吉，岂容二事，推期而往，理尤可知。
寻殷烝祀重，祭荐礼轻。
轻尚异月，重宁反同。且祭不欲数，数则渎。
今隔旬频享，恐于礼为烦。
自经纬坟诰，都无一月两献。先儒旧说，皆云殊朔。
晋代相承，未审其原。
国事之重，莫大乎祀。
愚管肤浅，窃以惟疑。
请详告下议。
元嘉七年四月乙丑，有司奏曰：《礼·丧服》传云：有死于宫中者，则为之三月不举祭。
案《礼》，宫中有故，三月不举祭。
今礿祀既戒，而掖庭有故。
下太常依礼详正。
太学博士江邃、袁朗、徐道娱、陈珉等议，参互不同。
殿中曹郎中领祠部谢元议以为：遵依《礼》传，使有司行事，于义为安。辄重参详。
宗庙敬重，飨祀精明。
虽圣情罔极，必在亲奉。
然苟曰有疑，则情以礼屈。
无所称述，于义有据。
请听如元所上。
元嘉十年十二月癸酉，太祝令徐闰刺署：典宗庙社稷祠祀荐五牲，牛羊豕鸡并用雄。其一种市买，由来送雌。
窃闻周景王时，宾起见雄鸡自断其尾，曰：鸡惮牺，不详。
今何以用雌，求下礼官详正。
勒太学依礼详据。
博士徐道娱等议称：案《礼》孟春之月，是月也，牺牲无用牝。
雄鸡断尾，自可是春月。
太常丞司马操议：寻《月令》孟春命祀山林川泽，牺牲无用牝。
若如学议，春祠三牲以下，便应一时俱改，以从《月令》，何以偏在一鸡。
重更勒太学议答。
博士徐道娱等又议称：凡宗祀牲牝不一，前惟《月令》不用牝者，盖明在春必雄，秋冬可雌，非以山林同宗庙也。
四牲不改，在鸡偏异，相承来久，义或有由，诚非末学所能详究。
参详闰所称粗有证据，宜如所上。
帝又从之。
孝武帝孝建三年五月丁巳，诏以第四皇子出绍江夏王太子睿为后。
有司奏：皇子出后，检未有告庙先例，辄勒二学礼官议正，应告与不？
告者为告几室？
太学博士傅休议：礼无皇子出后告庙明文。
晋太康四年，封北海王寔绍广汉殇王后，告于太庙。
汉初帝各异庙，故告不必同。
自汉明帝以来，乃共堂各室，魏、晋依之。
今既共堂，若独告一室，而阙诸室，则于情未安。
太常丞庾亮之议：案《礼》，大事则告祖祢，小事则特告祢。
今皇子出嗣，宜告祢庙。
祠部硃膺之议以为：有事告庙，盖国之常典。
今皇子出绍，事非常均，愚以为宜告。
贺循云，古礼异庙，唯谒一室是也。
既皆共庙，而阙于诸帝，于情未安。
兼右丞殿中郎徐爰议以为：国之大事，必告祖祢。
昔第五皇子承统庐陵，备告七庙。
大明元年六月己卯朔，诏以前太子步兵校尉祗男歆绍南丰王朗。
有司奏：朗先嗣营阳，告庙临轩。
检继体为旧，不告庙临轩。
下礼官议。
太学博士王燮之议：南丰昔别开土宇，以绍营阳，义同始封，故有临轩告庙之礼。
今歆奉诏出嗣，则成继体，先爵犹存，事是传袭，不应告庙临轩。
祠部郎硃膺之议：南丰王嗣爵封已绝，圣恩垂矜，特诏继茅土，复申义同始封，为之告庙临轩。
殿中郎徐爰议：营阳继体皇基，身亡封绝，恩诏追封，锡以一城。
既始启建茅土，故宜临轩告庙。
今歆继后南丰，彼此俱为列国，长沙、南丰，自应各告其祖，岂关太庙？
事非始封，不合临轩。
同博士王燮之议。
参详，龢议为允。
大明三年六月乙丑，有司奏：来七月十五日，尝祠太庙、章皇太后庙，舆驾亲奉。
且今月二十四日，第八皇女夭。
皇太子入住上宫，于事有疑。
下礼官议正。
太学博士司马兴之议：窃惟国之大事，在祀与戎。
皇太子有抚军之道，而无专御之义，戎既如之，祀亦宜然。
案《祭统》，夫祭之道，孙为王父尸。
又云，祭有昭穆，所以别父子。
太子监国，虽不摄，至于宗庙，则昭穆实存，谓事不可乱。
又云，有故则使人。
准此二三，太子无奉祀之道。
又皇女夭札，则实同宫一体之哀，理不得异。
博士郁议：案《春秋》，太子奉社稷之粢盛，长子主器，出可守宗庙，以为祭主，《易彖》明文。
监国之重，居然亲祭。
皇女夭札，时既同宫，三月废祭，于礼宜停。
二议不同。
尚书参议，宜以郁议为允。
太明三年十一月乙丑朔，有司奏：四时庙祠，吉日已定，遇雨及举哀，旧停亲奉，以有司行事。
先下使礼官博议，于礼为得迁日与不？
博士江长议：《礼记·祭统》：君之祭也，有故则使人，而君不失其仪。
郑玄云：君虽不亲，祭礼无阙，君德不损。
苟有司充事，谓不宜改日。
太常丞陆澄议：案《周礼》宗伯之职，若王不与祭祀则摄位。
郑君曰：王有故，行其祭事也。
臣以为此谓在致斋，祭事尽备，神不可渎，斋不可久，而王有他故，则使有司摄焉。
晋泰始七年四月，世祖将亲祠于太庙。
庚戌，车驾夕牲。
二国以三卿主祭。
此虽非人故，盖亦天硋也。
求之古礼，未乖周制。
案《礼记》，孔子答曾子，当祭而日蚀太庙火，如牲至未杀，则废。
轻尚异月，重宁反同。
日蚀庙火，变之甚者，故乃牲至尚犹可废。
推此而降，可以理寻。
自是之后，相踵行之。
今散斋之内，未及致斋，而有轻哀甚雨，日时展事，可以延敬。
不愆义情，无伤正典，改择令日，夫何以疑。
愚谓散斋而有举哀若雨，可更迁日。
唯入致斋及日月逼晚者，乃使有司行事耳。
又前代司空顾和启，南郊车驾已出遇雨，宜迁日更郊，事见施用。
郊之与庙，其敬可均，至日犹迁，况散斋邪殿中郎殷淡议：《曾子问》日蚀太庙火，牲未杀则废。
纵有故则使人。
清庙敬重，郊禋礼大，故庙焚日蚀，许以可迁；
是以鼷鼠食牛，改卜非礼。
晋世祖有司行事，顾司空之改郊月，既不见其当时之宜，此不足为准。
愚谓日蚀庙火，天谴之变，乃可迁日。
至于举哀小故，不宜改辰。
参议，既有理据，且晋氏迁郊，宋初迁祠，并有成准。
谓孟月散斋之中，遇雨及举轻哀，宜择吉更迁，无定限数。
大明五年十月甲寅，有司奏：今月八日烝祠二庙，公卿行事。
有皇太子献妃服。
前太常丞庾蔚之议：礼所以有丧废祭，由祭必有乐。
皇太子以元嫡之重，故主上服妃，不以尊降。
既正服大功，愚谓不应祭。
有故，三公行事，是得祭之辰，非今之比。
卿卒犹不绎，况于太子妃乎？
博士司马兴之议：夫缌则不祭，《礼》之大经；
卿卒不绎，《春秋》明义。
又寻魏代平原公主薨，高堂隆议不应三月废祠，而犹云殡葬之间，权废事改吉，芬馥享祠。
寻此语意，非使有司。
此无服之丧，尚以未葬为废，况皇太子妃及大功未祔者邪？
上寻礼文，下准前代，不得烝祠。
领军长史周景远议：案《礼》，缌不祭。
大功废祠，理不俟言。
今皇太子故妃既未山茔，未从权制，则应依礼废烝尝。
至奠以大功之服，于礼不得亲奉，非有故之谓，亦不使公卿行事。
谓宜立庙作主，三卿主祭依旧。
右丞徐爰议以为：《礼》，缌不祭，盖惟通议。
大夫以尊贵降绝，及其有服，不容复异。
《祭统》云君有故使人可者，谓于礼应祭，君不得斋，祭不可阙，故使臣下摄奉。
不谓君不应祭，有司行事也。
晋咸宁四年，景献皇后崩，晋武帝伯母，宗庙废一时之祀，虽名号尊崇，粗可依准。
今太子妃至尊正服大功，非有故之比。
寻蔚之等议，指归不殊，阙烝为允。
过卒哭祔庙，一依常典。
大明七年二月丙辰，有司奏：銮舆巡搜江左，讲武校猎，获肉先荐太庙、章太后庙，并设醢酒，公卿行事，及献妃阴室，室长行事。
太学博士虞龢议：检《周礼》，四时讲武献牲，各有所施。
振旅春搜，则以祭社；
案《汉祭祀志》：唯立秋之日，白郊事毕，始扬威武，名曰：貙刘。
乘舆入囿，躬执弩以射，牲以鹿麑。
太宰令谒者各一人，载获车驰送陵庙。
兼太常丞庾蔚之议：龢所言是搜狩不失其时，此礼久废。
社主土神，司空土官，故祭社使司空行事。太庙宜使上公。
参议搜狩之礼，四时异议，礼有损益，时代不同。
今既无复四方之祭，三杀之仪，旷废来久，禽获牲物，面伤翦毛，未成禽不献。
太宰令谒者择上杀奉送，先荐庙社二庙，依旧以太尉行事。
明帝泰豫元年七月庚申，有司奏：七月尝祠，至尊谅闇之内，为亲奉与不？使下礼官通议。
伏寻三年之制，自天子达。
汉文愍秦余之弊，于是制为权典。
魏、晋以来，卒哭而祔则就吉。
案《礼记王制》，三年不祭，唯祭天地社稷，为越绋而行事。
郑玄云：唯不敢以卑废尊也。
范宣难杜预、段暢，所以阙宗庙祭者，皆人理所奉，哀戚之情，同于生者。
谯周《祭志》称：礼，身有丧，则不为吉祭。
缌麻之丧，于祖考有服者，则亦不祭，为神不飨也。
寻宫中有故，虽在无服，亦废祭三月，有丧不祭。
如或非若三年之内必宜亲奉者，则应禘序昭穆。
而今必须免丧，然后禘袷，故知未祭之意，当似可思。
《起居注》，晋武有二丧，两期之中，并不自祠，亦近代前事也。
于是从之。
伏惟至尊孝越姬文，情深明发，公服虽释，纯哀内缠。
推访典例，则未应亲奉。
有司祗应，祭不为旷。
仰思从敬，窃谓为允。
臣等参议，甚有明证，宜如所上。
后废帝元徽二年十月丙寅，有司奏：至尊亲祠太庙文皇帝太后之日，孝武皇帝及昭皇太后，虽亲非正统，而尝经北面，未详应亲执爵与不？
太学博士周山文议：案礼，尊者尊统上，卑者尊统下。
孝武皇帝于至尊虽亲非正统，而祖宗之号，列于七庙。
昭皇太后既亲非礼正，宜使三公行事。
博士颜燮等四人同山文。
兼太常丞韩贲议：晋景帝之于世祖，肃祖之于孝武，皆傍尊也，亲执觞杓。
今孝武皇帝于至尊，亲为伯父，功列祖宗，奉祠之日，谓宜亲执。
按昭皇太后于主上，亲无名秩，情则疏远，庶母在我，犹子祭孙止，况伯父之庶母。
愚谓昭后觞爵，可付之有司。
前左丞孙缅议：晋世祖宗祠显宗、烈宗、肃祖，并是晋帝之伯，今朝明准，而初无有司行事之礼。
愚谓主上亲执孝武皇帝觞爵，有惬情敬。
昭皇太后君母之贵，见尊一时，而与章、宣二庙同飨宫，非唯不躬奉，乃宜议其毁替。
请且依旧，三公行事。诏缅议为允。
宋孝武帝孝建元年十月戊辰，有司奏章皇太后庙毁置之礼。
二品官议者六百六十三人。
太傅江夏王义恭以为：经籍残伪，训传异门，谅言之者罔一，故求之者鲜究。
章皇太后诞神启圣，礼备中兴，庆流胙胤，德光义远。
地载万物，天垂象。
夫议者成疑，实傍纪传，知一爽二，莫穷书旨。
按《礼记》不代祭，爰及慈母，置辞令有所施。
《谷梁》于孙止，别主立祭。
则亲执虔祀，事异前志。
将由大君之宜，其职弥重，人极之贵，其数特中。
且汉代鸿风，遂登配祔，晋氏明规，咸留荐祀。
远考史策，近因暗见，未应毁之，于义为长。
所据《公羊》，祇足坚秉。
谓应同七庙，六代乃毁。
六百三十六人同义恭不毁，散骑侍郎王法施等二十七人议应毁。
领曹郎中周景远重参议，义恭等不毁议为允。
大明二年二月庚寅，有司奏：皇代殷祭，无事于章后庙。
高堂隆议魏文思后依周姜嫄庙禘袷，及徐邈答晋宣太后殷荐旧事，使礼官议正。
是故王立七庙，远庙为祧。
郑云：天子迁庙之主，昭穆合藏于二祧之中，袷乃祭之。
《王制》曰：袷禘。
郑云：袷，合也。
合先君之主于祖庙而祭之，谓之袷。
三年而夏禘，五年而秋袷，谓之五年再殷祭。
又禘，大祭也。
《春秋》文公二年，大事于太庙。
《传》曰：毁庙之主，陈于太祖；
未毁庙之主，皆升合食太祖。
《传》曰：合族以食，序以昭穆。
《祭统》曰：有事于太庙，则群昭群穆咸在，不失其伦。
今殷祠是合食太祖，而序昭穆。
章太后既屈于上，不列正庙。
若迎主入太庙，既不敢配列于正序，又未闻于昭穆之外别立为位。
若徐邈议，今殷祠就别庙奉荐，则乖禘袷大祭合食序昭穆之义。
邈云：阴室四殇，不同袷就祭。
《丧服小记》，殇与无后，从祖祔食。
《祭法》，王下祭殇。
郑玄云：祭适殇于庙之奥，谓之阴厌。
今章太后庙，四时飨荐，虽不于孙止，若太庙禘袷，独祭别宫，与四时烝尝不异，则非禘大祭之义，又无取于袷合食之文。
谓不宜与太庙同殷祭之礼。
高堂隆答魏文思后依姜嫄庙禘袷，又不辨袷之义，而改祫大飨，盖有由而然耳。
守文浅学，惧乖礼衷。
博士王燮之议：按禘小袷大，礼无正文，求之情例如有。
推寻袷之为名，虽在合食，而祭典之重，于此为大。
夫以孝飨亲，尊爱罔极，既殷荐太祖，亦致盛祀于小庙。
譬有事于尊者，可以及卑。
高堂隆以袷而祭，有附情敬。
是以魏之文思，晋之宣后，虽并不序于太庙，而犹均禘于姜嫄，其意如此。
又徐邈所引四殇不袷，就而祭之，以为别飨之例，斯其证矣。
愚谓章皇太后庙，亦宜殷荐。
太常丞孙缅议以为：袷祭之名，义在合食，守经据古，孙武为详。
徐邈引就祭四殇，以证别飨。
孙武据殇祔于祖，谓庙有殇位。
寻事虽同庙，而祭非合食。
且七庙同宫，始自后汉，礼之祭殇，各附厥祖。既豫袷，则必异庙而祭。
既豫袷，则必异庙而祭。
愚谓章庙殷荐，推此可知。
祠部硃膺之议：宫之祀，高堂隆、赵怡并云周人袷，岁俱袷祭之。
魏、晋二代，取则奉荐，名儒达礼，无相讥非，不愆不忘，率由旧章。
愚意同王燮之、孙缅议。
诏曰：章皇太后追尊极号，礼同七庙，岂容独阙殷荐，隔兹盛祠。
宜述附前典，以宣情敬。
五月甲寅，有司奏：晋太元中，始正太后尊号，徐邈议庙制，自是以来，著为通典。
今昭皇太后于至尊无亲，上特制义服，祔庙之礼，宜下礼官详议。
博士王略、太常丞虞愿议：正名存义，有国之徽典；
臣子一例，史传之明文。
今昭皇太后正位母仪，尊号允著，祔庙之礼，宜备彝则。
母以子贵，事炳圣文。
孝武之祀，既百代不毁，则昭后之祔，无缘有亏。
又宜依晋元皇帝之于愍帝，安帝之于永安后，祭祀之日，不亲执觞爵，使有司行事。
时太宗宣太后已祔章太后庙，长兼仪曹郎虞龢议以为：《春秋》之义，庶母虽名同崇号，而实异正嫡。
是以犹考别宫，而公子主其祀。
今昭皇太后既非所生，益无亲奉之理。
《周礼》宗伯职云：若王不与祭，则摄位。
又妇人无常秩，各以夫氏为定，夫亡以子为次。
昭皇太后即正位在前，宣太后追尊在后，以从序而言，宜跻新祢于上。
泰始二年六月丁丑，有司奏：来七月尝祀二庙，依旧车驾亲奉。
孝武皇帝室至尊亲进觞爵及拜伏。
又昭皇太后室应拜，及祝文称皇帝讳。
又皇后今月二十五日虔见于祢，拜孝武皇帝、昭皇太后，并无明文，下礼官议正。
且兄弟不相为后，著于鲁史。
以此而推，孝武之室，至尊无容亲进觞爵拜伏。
其日亲进章皇太后庙，经昭皇太后室过，前议既使有司行事，谓不应进拜。
昭皇太后正号久定，登列庙祀，详寻祝文，宜称皇帝讳。
案礼，妇无见兄之典，昭后位居傍尊，致虔之仪，理不容备。孝武、昭后二室，牲荐宜阙。
孝武、昭后二室，牲荐宜阙。
太常丞虞愿议：夫烝尝之礼，事存继嗣，故傍尊虽近，弟侄弗祀。
今上既纂祠文皇，于孝武室谓宜进拜而已，觞爵使有司行事。
按《礼》，过墓则轼，过祀则下。
凡在神祇，尚或致恭；
况昭太后母临四海，至尊亲曾北面，兄母有敬，谓宜进拜，祝文宜称皇帝讳。
寻皇后庙见之礼，本修虔为义，今于孝武，论其嫂叔，则无通问之典；语其尊卑，亦无相见之义。
又皇后登御之初，昭后犹正位在宫，敬谒之道，久已前备。
愚谓孝武、昭太后二室，并不复荐告。
后废帝元徽二年十月壬寅，有司奏昭太后庙毁置，下礼官详议。
辄下礼官详议。
太常丞韩贲议：按君母之尊，义发《春秋》，庶后飨荐无间。
周典七庙承统，犹亲尽则毁。
况伯之所生，而无服代祭，稽之前代，未见其准。
都令史殷匪子议：昭皇太后不系于祖宗，进退宜毁。
议者云，妾祔于妾祖姑，祔既必告，毁不容异。
应告章皇太后一室。
按《记》云：妾祔于妾祖姑，无妾祖姑，则易牲而祔于女君可也。
始章太后于昭太后，论昭穆而言，则非妾祖姑，又非女君，于义不当。
伏寻昭太后名位允极，昔初祔之始，自上祔于赵后，即安于西庙，并皆币告诸室。
古者大事必告，又云每事必告。
礼，牲币杂用。
检魏、晋以来，互有不同。
元嘉十六年，下礼官辨正。
太学博士殷灵祚议称：吉事用牲，凶事用币。
自兹而后，吉凶为判，已是一代之成典。
今事虽不全凶，亦未近吉，故宜依旧，以币遍告二庙。
又寻昭太后毁主，无义陈列于太祖，博士欲依虞主埋于庙两阶之间。
按阶间本以埋告币埋虞主之所。
昔虞喜云，依五经典议，以毁主附于虞主，埋于庙之北墙，最为可据。
昭太后神主毁之埋之后，上室不可不虚置，太后便应上下升之。
既升之顷，又应设脯醢以安神。
今礼官所议，谬略未周。
迁毁事大，请广详访。
左仆射刘秉等七人同匪子。
左丞王谌重参议，谓：以币遍告二庙，埋毁殷主于北墙。
宣太后上室，仍设脯醢以安神，匪子议为允。
魏明帝太和三年，诏曰：礼，王后无嗣，择建支子以继大宗，则当纂正统而奉公义，何得顾私亲哉汉宣继昭帝，后加悼考以皇号；
后嗣万一有由诸侯入奉大统，则当明为人后之义。
敢为佞邪，导谀君上，妄建非正之号，谓考为皇，称妣为后，则股肱大臣，诛之无赦。
其书之金策，藏之宗庙，著于令典。
是后高贵、常道援立，皆不外尊也。
元帝太兴二年，有司言琅邪恭王宜称皇考。
贺循议云：礼典之义，子不敢以己爵加其父号。
魏明帝有爱女曰淑涉，三月而夭，帝痛之甚，追封谥为平原懿公主，葬于南陵，立庙京师。
无前典，非礼也。
宋孝武帝孝建元年七月辛酉，有司奏：东平冲王年稚无后，唯殇服五月。
虽不殇君，应有主祭，而国是追赠，又无其臣。
太学博士臣徐宏议：王既无后，追赠无臣，殇服既竟，灵便合毁。
又曰：士大夫不得祔于诸侯，祔于祖之为士大夫者。
大明四年丁巳，有司奏：安陆国土虽建，而奠酹之所，未及营立，四时荐飨，故祔江夏之庙，宣王所生夫人当应祠不？
太学博士傅郁议：应废祭。
右丞徐爰议：按《礼》，慈母妾母不世祭。
郑玄注：以其非正，故传曰子祭孙止。
又云：为慈母后者，为祖庶母可也。
注称：缘为慈母后之义，父妾无子，亦可命己庶子为之后也。
考寻斯义，父母妾之祭，不必唯子。
江夏宣王太子，体自元宰，道戚之胤，遭时不幸，圣上矜悼。降出皇爱，嗣承徽绪，光启大蕃，属国为祖。
始王夫人载育明懿，则一国之正，上无所厌，哀敬得申。
既未获祔享江夏，又不从祭安陆，即事求情，愚以为宜依祖母有为后之义，谓合列祀于庙。
大明六年十月丙寅，有司奏：故晋陵孝王子云未有嗣，安庙后三日，国臣从权制除释，朔望周忌，应还临与不？
祭之日，谁为主？
太常丞庾蔚之议：既葬三日，国臣从权制除释。而灵筵犹存，朔望及期忌，诸臣宜还临哭，变服衣夹，使上卿主祭。
王既未有后，又无三年服者，期亲服除之，而国尚存，便宜立庙，为国之始祖。
服除之日，神主暂祔食祖庙。
诸王不得祖天子，宜祔从祖国庙，还居新庙之室。
未立后之前，常使国上卿主祭。
左丞徐爰参议，以蔚之议为允。
大明七年正月庚子，有司奏：故宣贵妃加殊礼，未详应立庙与不？
太学博士虞龢议：《曲礼》云：天子有后，有夫人。
《檀弓》云：舜葬苍梧，三妃未之从。
《昏义》云：后之立六宫，有三夫人。
然则三妃即三夫人也。
按《周礼》，三公八命，诸侯七命。
三公既尊于列国诸侯，三妃亦贵于庶邦夫人。
据《春秋传》，仲子非鲁惠元嫡，尚得考彼别宫。
左丞徐爰议：宣贵妃既加殊命，礼绝五宫，考之古典，显有成据。
庙堂克构，宜选将作大匠。
七年十二月，讲《礼记》通；
未详宣贵妃祔庙，应在何时？
入庙之日，当先有祔，但入新庙而已？
若在大祥及禫中入庙者，遇四时便得祭不？
新安王在心制中，得亲奉祭不？
太学博士虞龢议：《春秋传》云：祔而作主，烝尝禘于庙。
新安王心丧之内，若遇时节，便应吉祭于庙，亲奉亦在无嫌。
祔之为言，以后亡者祔于先庙也。
今贵妃爵视诸侯，居然不得祔于先后。
又别考新宫，无所宜祔。
且卒哭之后，益无祔理。
左丞徐爰议以：礼有损益，古今异仪，虽云卒哭而祔，祔而作主，时之诸侯，皆禫终入庙。
况宣贵妃诞育睿蕃，葬加殊礼，灵筵庐位，皆主之哲王，考宫创祀，不得关之朝廷。
谓禫除之后，宜亲执奠爵之礼。
若有故，三卿行事。
贵妃上厌皇姑，下绝列国，无所应祔。
参议，龢议大体与爰不异，宜以爰议为允。
大明七年十一月癸未，有司奏：晋陵国刺：孝王庙依庐陵等国例，一岁五祭。
应同有服之例与不？
今晋陵王于衡阳小功，宜依二国同废。
太常丞庾蔚之议：缌不祭者，据主为言也。
晋陵虽未有嗣，宜依有嗣致服，依阙祭之限。
衡阳为族伯缌麻，则应祭三月。
兼左丞徐爰议：嗣王未立，将来承胤未知疏近，岂宜空计服属，以亏祭敬。
大明八年正月壬辰，有司奏：故齐敬王子羽将来立后，未详便应作主立庙？
未立庙者，为于何处祭祀？
游击将军徐爰议以为：国无后，于制除罢。
始封之君，宜存继嗣。
皇子追赠，则为始祖。
令便立庙，庙成作主，依晋陵王近例，先暂祔庐陵孝献王庙。
祭竟，神主即还新庙。
《礼》云：共工氏之霸九州，其子句龙曰后土，能平九土，故祀以为社。
周以甲日祭之，用日之始也。
取财于地，取法于天。是以尊天而亲地，故教人美报焉。
家主中溜而国主社，示本也。
烈山氏之有天下，其子曰农，能殖百谷。
其裔曰柱，佐颛顼为稷官，主农事，周弃系之，法施于人，故祀以为稷。
《礼》：王为群姓立社曰太社，王自为立社曰王社。
故国有二社，而稷亦有二也。
汉、魏则有官社，无稷，故常二社一稷也。
晋初仍魏，无所增损。
至太康九年，改建宗庙，而社稷坛与庙俱徙。
乃诏曰：社实一神，其并二社之礼。
于是车骑司马傅咸表曰：《祭法》二社各有其义。
天子尊事郊庙，故冕而躬耕也者，所以重孝享之粢盛，致殷荐于上帝也。
《谷梁传》曰：天子亲耕以供粢盛。
亲耕，谓自报，自为立社者，为籍而报也。
国以人为本，人以谷为命，故又为百姓立社而祈报焉。
事异报殊，此社之所以有二也。
王景侯之论王社，亦谓春祈籍田，秋而报之也。
其论太社，则曰王者布下圻内，为百姓立之，谓之太社，不自立之于京师也。
景侯此论，据《祭法》，大夫以下，成群立社，曰置社。
景侯解曰：今之里社是也。
景侯解《祭法》，则以置社为人间之社矣。
而别论复以太社为人间之社，未晓此旨也。
《郊特牲》曰：天子太社，必受霜露风雨。
若夫置社，其数不一，盖以里所为名。
《左氏传》盟于清丘之社是也。
人间之社，既已不称太矣。
若复不立之京都，当安所立乎？
《祭法》又曰：王为群姓立七祀。
自为立七祀。
为群姓者，为群姓而祀也。
太社与七祀，其文正等。
说者穷此，因云坟籍但有五祀，无七祀也。
按祭五祀，国之大祀，七者小祀。
《周礼》所云祭凡小祀，则墨冕之属也。
景侯解大厉曰：如周杜伯，鬼有所归，乃不为厉。
今云无二社者，称景侯《祭法》不谓无二，则曰口传无其文也。
夫以景侯之明，拟议而后为解，而欲以口论除明文。
如此，非但二社，当是思惟景侯之后解，亦未易除也。
前被敕，《尚书召诰》：社于新邑，唯一太牢，不立二社之明义也。
按《郊特牲》曰：社稷太牢。
说者则曰，举社以明稷。
何独不可举一以明二。
况存之有义，而除之无据乎。
《周礼》封人掌设社纮。
无稷字。
今帝社无稷，盖出于此。
然国主社稷，故经传动称社稷。
《周礼》，王祭稷则絺冕。
此王社有稷之文也。
封人设纮之无稷字，说者以为略文，从可知也。
谓宜仍旧立二社，而加立帝社之稷。
时成粲议称：景侯论太社不立京都，欲破郑氏学。
咸重表以为：如粲之论，景侯之解文以此坏。
《大雅》云：乃立冢土。
毛公解曰：冢土，太社也。
景侯解《诗》，即用此说。
《禹贡》惟土五色。
景侯解曰：王者取五色土为太社，封四方诸侯。
各割其方色土者覆四方也。
如此，太社复为立京都也。
不知此论从何出而与解乖。
上违经记明文，下坏景侯之解。
臣虽顽蔽，少长学问，不能默已，谨复续上。
刘寔与咸议同。
诏曰：社实一神，而相袭二位，众议不同，何必改作，其使仍旧，一如魏制。
至元帝建武元年，又依洛京立二社一稷。
其太社之祝曰：地德普施，惠存无疆。
乃建太社，保佑万邦。
悠悠四海，咸赖嘉祥。
其帝社之祝曰：坤德厚载，王畿是保。
乃建帝社，以神地道。
明祝惟辰，景福来造。
《礼》，左宗庙，右社稷，历代遵之，故洛京社稷在庙之右，而江左又然也。
吴时宫东门雩门，疑吴社亦在宫东，与其庙同所也。
宋仍旧，无所改作。
魏氏三祖皆亲耕籍，此则先农无废享也。
其礼无异闻，宜从汉仪。
执事告祠以太牢。
晋武、哀帝并欲籍田而不遂，仪注亦阙略。
宋文帝元嘉二十一年春，亲耕，乃立先农坛于籍田中阡西陌南，高四尺，方二丈。
坛高一丈，方二丈；
为四出陛，陛广五尺，外加埒。
车驾未到，司空、大司农率太祝令及众执事质明以一太牢告祠。
祭器用祭社稷器。
旧典先农又常列于郊祭云。
汉仪，皇后亲桑东郊苑中。
蚕室祭蚕神曰：苑灒妇人，寓氏公主。
祠用少牢。
晋武帝太康九年，杨皇后躬桑于西郊，祀先蚕。
坛高一丈，方二丈；为四出陛，陛广五尺。
在采桑坛东南帷宫之外，去帷宫十丈。
皇后未到，太祝令质明以一太牢告祠。
谒者一人监祠。
魏文帝黄初二年六月庚子，初礼五岳四渎，咸秩群祀，瘗沈珪璋。
六年七月，帝以舟军入淮。
九月壬戌，遣使者沈璧于淮，礼也。
魏明帝太和四年八月，帝东巡，遣使者以特牛祠中岳，礼也。
魏元帝咸熙元年，帝行幸长安，遣使者以璧币礼华山，礼也。
晋穆帝升平中，何琦论修五岳祠曰：唐、虞之制，天子五载一巡狩，省时之方，柴燎五岳，望于山川，遍于群神。
故曰因名山升中于天。
所以昭告神祇，飨报功德。
是以灾厉不作，而风雨寒暑以时。
降逮三代，年数虽殊，而其礼不易。
五岳视三公，四渎视诸侯，著在经记，所谓有其举之，莫敢废也。
及秦、汉都西京，泾、渭长水，虽不在祀典，以近咸阳，故尽得比大川之祠。
唯灊之天柱，在王略之内，旧台选百石吏卒，以奉其职。
中兴之际，未有官守，庐江郡常遣大吏兼假，四时祷赛，春释寒而冬请冰。
计今非典之祠，可谓非一。
考其正名，则淫昏之鬼；
而山川大神，更为简阙，礼俗颓紊，人神杂扰，公私奔蹙，渐以滋繁。
良由顷国家多难，日不暇给，草建废滞，事有未遑。
岳渎之域，风教所被，来苏之人，咸蒙德泽，而神祇禋祀，未之或甄，巡狩柴燎，其废尚矣。
崇明前典，将俟皇舆北旋，稽古宪章，大厘制度。
其五岳、四渎宜遵修之处，但俎豆牲牢，祝嘏文辞，旧章靡记。
可令礼官作式，归诸诚简，以达明德馨香，如斯而已。
其诸妖孽，可俱依法令，先去其甚。
俾邪正不渎。
宋孝武帝大明七年六月丙辰，有司奏；诏奠祭霍山，未审应奉使何官？
进奠之日，又用何器？
殿中郎丘景先议：修祀川岳，道光列代；
寻姬典事继宗伯，汉载持节侍祠，血祭埋沉，经垂明范，酒脯牢具，悉有详例。
又名山著珪币之异，大冢有尝禾之加。
山海祠霍山，以太牢告玉，此准酌记传，其可言者也。
今皇风缅暢，辉祀通岳，愚谓宜使以太常持节，牲以太牢之具，羞用酒脯时谷，礼以赤璋纁币。
又鬯人之职，凡山川四方用蜃，则盛酒当以蠡杯，其余器用，无所取说。
按郊望山渎，以质表诚，器尚陶匏，籍以茅席，近可依准。
山川以兆，宜为坛域。
参议景先议为允。
令以兼太常持节奉使，牲用太牢，加以璋币，器用陶匏，时不复用蜃，宜同郊祀，以爵献。
凡肴馔种数，一依社祭为允。
晋武帝咸宁二年春，久旱。
四月丁巳，诏曰：诸旱处广加祈请。
五月庚午，始祈雨于社稷山川。
六月戊子，获澍雨。
此雩禜旧典也。
太康三年四月、十年二月，又如之。
昔仲尼资大圣之才，怀帝王之器，当衰周之末，无受命之运，乃退考五代之礼，修素王之事，因鲁史而制《春秋》，就太师而正《雅》、《颂》，俾千载之后，莫不宗其文以述作，仰其圣以成谋。
兹可谓命世大圣，亿载之师表者也。
以遭天下大乱，百祀隳废，旧居之庙，毁而不修，褒成之后，绝而莫继，阙里不闻讲颂之声，四时不睹烝尝之位，斯岂所谓崇化报功，盛德百世必祀者哉其以议郎孔羡为宗圣侯，邑百户，奉孔子祀。
命鲁郡修旧庙，置百户吏卒，以守卫之。
又昭太学及鲁国四时备三牲，以祀孔子。
明帝太宁三年，诏给事奉圣亭侯孔亭四时祠孔子，祭宜如泰始故事。
亭五代孙继之博塞无度，常以祭直顾进，替慢不祀。
宋文帝元嘉八年，有司奏夺爵。
至十九年，又授孔隐之。
兄子熙先谋逆，又失爵。
二十八年，更以孔惠云为奉圣侯。
后有重疾，失爵。
孝武大明二年，又以孔迈为奉圣侯。
迈卒，子莽嗣，有罪，失爵。
元帝太兴三年，皇太子讲《论语》通，太子并亲释奠，以太牢祠孔子，以颜渊配。
成帝咸康元年，帝讲《诗》通，穆帝升平元年三月，帝讲《孝经》通；孝武宁康三年七月，帝讲《孝经》通，并释奠如故事。
穆帝、孝武并权以中堂为太学。
宋文帝元嘉二十二年四月，皇太子讲《孝经》通，释奠国子学，如晋故事。
汉东海恭王薨，明帝出幸津门亭发哀。
魏时会丧及使者吊祭，用博士杜希议，皆去玄冠，加以布巾。
魏武帝少时，汉太尉桥玄独先礼异焉。
故建安中，遣使祠以太牢。
文帝黄初六年十二月，过梁郡，又以太牢祠之。
黄初二年正月，帝校猎至原陵，遣使者以太牢祠汉世祖。
宋文帝元嘉二十五年四月丙辰，车驾行幸江宁，经司徒刘穆之墓，遣使致祭焉。
孝武帝大明三年二月戊申，行幸籍田，经左光禄大夫袁湛墓，遣使致祭。
大明五年九月庚午，车驾行幸，经司空殷景仁墓，遣使致祭。
乙酉，遣使祭晋大司马桓温、征西将军毛璩墓。
刘禅景耀六年，诏为丞相诸葛亮立庙于沔阳。
先是所居各请立庙，不许，百姓遂私祭之。
而言事者或以为可立于京师，乃从人意，皆不纳。
步兵校尉习隆、中书侍郎向允等言于禅曰：昔周人怀邵伯之美，甘棠为之不伐；
越王思范蠡之功，铸金以存其象。
自汉兴以来，小善小德，而图形立庙者多矣；
况亮德范遐迩，勋盖季世，兴王室之不坏，实斯人是赖。
而烝尝止于私门，庙象阙而莫立，百姓巷祭，戎夷野祀，非所以存德念功，述追在昔也。
今若尽从人心，则渎而无典；
愚以为宜因近其墓，立之于沔阳，使属所以时赐祭。
凡其故臣欲奉祠者，皆限至庙。
断其私祀，以崇正礼。
何承天曰：《周礼》：凡有功者祭于大烝。
故后代遵之，以元勋配飨。
允等曾不是式，禅又从之，并非礼也。
汉时城阳国人以刘章有功于汉，为之立祠。
青州诸郡，转相放效，济南尤盛。
至魏武帝为济南相，皆毁绝之。
及秉大政，普加除翦，世之淫祀遂绝。
至文帝黄初五年十一月，诏曰：先王制祀，所以昭孝事祖，大则郊社，其次宗庙，三辰五行，名山川泽，非此族也，不在祀典。
叔世衰乱，崇信巫史，至乃宫殿之内，户牖之间，无不沃酹，甚矣其惑也。
自今其敢设非礼之祭，巫祝之言，皆以执左道论，著于令。
明帝青龙元年，又诏：郡国山川不在祀典者，勿祠。
晋武帝泰始元年十二月，诏：昔圣帝明王，修五岳、四渎，名山川泽，各有定制。
然以道莅天下者，其鬼不神，其神不伤人也。
故史荐而无愧词，是以其人敬慎幽冥，而淫祀不作。
末代信道不笃，僭礼渎神，纵欲祈请，曾不敬而远之，徒偷以求幸，妖妄相扇，舍正为邪，故魏朝疾之。
其按旧礼，具为之制，使功著于人者，必有其报，而妖淫之鬼，不乱其间。
二年正月，有司奏：春分祠厉殃及禳祠。
诏曰：不在祀典，除之。
宋武帝永初二年，普禁淫祀。
由是蒋子文祠以下，普皆毁绝。
孝武孝建初，更修起蒋山祠，所在山川，渐皆修复。
明帝立九州庙于鸡笼山，大聚群神。
蒋侯宋代稍加爵，位至相国、大都督、中外诸军事，加殊礼，钟山王。
苏侯骠骑大将军。
四方诸神，咸加爵秩。
汉安帝元初四年，诏曰：《月令》，仲秋，养衰老，授几杖，行糜鬻。
方今八月按比之时，郡县多不奉行。
虽有糜鬻，糠秕泥土相和半，不可饮食。
按此诏，汉时犹依《月令》施政事也。
秦灭礼学，事多违古。
汉初崇简，不存改作，车服之仪，多因秦旧。
至明帝始乃修复先典，司马彪《舆服志》详之矣。
魏代唯作指南车，其余虽累有改易，不足相变。
晋立服制令，辨定众仪，徐广《车服注》，略明事目，并行于今者也。
故复叙列，以通数代典事。
上古圣人见转蓬，始为轮，轮何可载，因为舆。
犊车，軿车之流也。
后代圣人观北斗魁方杓曲携龙角，为帝车，曲其辀以便驾。
《系本》云：奚仲始作车。
案庖羲画《八卦》而为大舆，服牛乘马，以利天下。
奚仲乃夏之车正，安得始造乎？
《系本》之言，非也。
车服以庸，著在唐《典》。
夏建旌旗，以表贵贱。
周有六职，百工居其一焉。
《明堂记》曰：鸾车，有虞氏之路也。
高车，即立乘车也。
乘路，周路也。
殷有山车之瑞，谓桑根车，殷人制为大路。
句，曲也。
言不揉治而自曲也。
周之五路，则有玉、金、象、革、木。
五者之饰，备于《考工记》。
玉、金、象者，饰车诸末，因为名也。
轻车，古之战车也。
散木凡材，皆可入用。
玉路，建大常以祀；
金路，建大旗以宾；
象路，建大赤以朝；
革路，建大白以戎；
木路，建大麾以田。
黑色，夏所尚也。
秦阅三代之车，独取殷制。
古曰桑根车，秦曰金根车也。
汉氏因秦之旧，亦为乘舆，所谓乘殷之路者也。
《礼论·舆驾议》曰：周则玉辂最尊，汉之金根，亦周之玉路也。
汉制乘舆金根车，轮皆硃斑，重毂两辖，飞軨。
毂外复有毂，施辖，其外复设辖，施铜贯其中。
《东京赋》曰：重轮二辖，疏毂飞軨。
飞軨以赤油为之，广八寸，长注地，系轴头，谓之飞軨也。
蕃，箱也。
又有象车，最在前，试桥道。
车则毁也。
金华施末，建太常十二旒，画日月升龙，驾六黑马，施十二鸾，金为叉髦，插以翟尾。
又加牦牛尾，大如斗，置左騑马轭上，所谓左纛舆也。
应劭《汉官卤簿图》，乘舆大驾，则御凤皇车，以金根为副。又五色安车、五色立车各五乘。
建龙旗，驾四马，施八鸾，余如金根之制，犹周金路也。
其车各如方色，所谓五时副车，俗谓为五帝车也。
楚平王驾白马。
又有建华盖九重。
甘泉卤簿者，道车五乘，游车九乘，在乘舆车前。
凡妇人车皆坐乘，故《周礼》王后有安车而王无也。
他出乘安车。
皇孙乘绿车，亦驾三。
案《书》称朽索御六马。
逸礼《王度记》曰：天子驾六，诸侯驾五，卿驾四，大夫三，士二，庶人一。
梁惠王以安车驾三送淳于髡，大夫之仪。
《周礼》，四马为乘。
毛诗，天子至大夫同驾四，士驾二。
袁盎谏汉文驰六飞。
魏时天子亦驾六。
晋《先蚕仪》，皇后安车驾六，以两辕安车驾五为副。
江左以来，相承无六，驾四而已。
宋孝武大明三年，使尚书左丞荀万秋造五路。
《礼图》，金路，通赤旗，无盖，改造依拟金根，而赤漆飐画，玉饰诸末，建青旗，十有二旒，驾玄马四，施羽葆盖，以祀。
即以金根为金路，建大青旗，十有二旒，驾玄马四，羽葆盖，以宾。
象、革、木路，《周官》、《舆服志》、《礼图》并不载其形段，并依拟玉路，漆飐画，羽葆盖，象饰诸末，建立赤旗，十有二旒，以视朝。
革路，建赤旗，十有二旒，以即戎。
木路，建赤麾，以田。
象、革驾玄，木驾赤，四马。
旧有大事，法驾出，五路各有所主，不俱出也。
大明中，始制五路俱出。
亲耕籍田，乘三盖车，一名芝车，又名耕根车，置耒耜于轼上。
戎车立乘，夏曰钩车，殷曰寅车，周曰元戎。
建牙麾，邪注之，载金鼓羽幢，置甲弩于轼上。
猎车，辋宪，轮画缪龙绕之。
魏文帝改曰蹋虎车。
指南车，其始周公所作，以送荒外远使。
地域平漫，迷于东西，造立此车，使常知南北。
鬼谷子云：郑人取玉，必载司南，为其不惑也。
至于秦、汉，其制无闻。
后汉张衡始复创造。
魏高堂隆、秦朗，皆博闻之士，争论于朝，云无指南车，记者虚说。
明帝青龙中，令博士马钧更造之而车成。
晋代又有指南舟。
石虎使解飞，姚兴使令狐生又造焉。
安帝义熙十三年，宋武帝平长安，始得此车。
其制如鼓车，设木人于车上，举手指南。
车虽回转，所指不移。
此车戎狄所制，机数不精，虽曰指南，多不审正。
范阳人祖冲之，有巧思，常谓宜更构造。
宋顺帝升明末，齐王为相，命造之焉。
车成，使抚军丹阳尹王僧虔、御史中丞刘休试之。
其制甚精，百屈千回，未尝移变。
索虏拓跋焘使工人郭善明造指南车，弥年不就。
扶风人马岳又造，垂成，善明鸩杀之。
记里车，未详所由来，亦高祖定三秦所获。
制如指南，其上有鼓，车行一里，木人辄击一槌。
大驾卤簿，以次指南。
辇车，《周礼》王后五路之卑者也。
后宫中从容所乘，非王车也。
汉制乘舆御之，或使人挽，或驾果下马。
汉成帝欲与班婕妤同辇是也。
后汉阴就外戚骄贵，亦辇。
井丹讥之曰：昔桀乘人车，岂此邪然则辇夏后氏末代所造也。
井丹讥阴就乘人，而不云僭上，岂贵臣亦得乘之乎？
未知何代去其轮。
《傅玄子》曰：夏曰余车，殷曰胡奴，周曰辎车。
辎车，即辇也。
魏、晋御小出，常乘马，亦多乘舆车。
汉诸侯贫者乃乘之，其后转见贵。
孙权云车中八牛，即犊车也。
江左御出，又载储偫之物。
汉代贱轺车而贵辎軿，魏晋贱辎軿而贵轺车。
又有追锋车，去小平盖，加通幔，如轺车，而驾马。
又以云母饰犊车，谓之云母车，臣下不得乘，时以赐王公。晋氏又有四望车，今制亦存。
又汉制，唯贾人不得乘马车，其余皆乘之矣。
除吏赤盖杠，余则青盖杠云。
《周礼》，王后亦有五路，重翟、厌翟、安车、翟车、辇车，凡五也。
汉制，太皇太后、皇太后、皇后法驾乘重翟羽盖金根车，驾青交路，青帷裳，云飐画辕，黄金涂五末，盖爪施金华，驾三马，左右騑。
其法驾则紫罽軿车。
按《字林》，軿车有衣蔽，无后辕。
其有后辕者谓之辎。
应劭《汉官》，明帝永平七年，光烈阴皇后葬，魂车，鸾路青羽盖，驾驷马，龙旗九旒，前有方相。
凤皇车，大将军妻参乘，太仆妻、御女骑夹毂，此前汉旧制也。
晋《先蚕仪注》，皇后乘油画云母安车，驾六騩马。
騩，浅黑色也。
油画两辕安车，驾五騩马为副。
公主油画安车，驾三。
三夫人青交路安车，驾三。
九嫔世妇軿车，驾二。
王妃、公侯特进夫人、封君皁交路安车，驾三。
汉制，贵人、公主、王妃、封君油軿皆驾二，右騑而已。
汉制，太子、皇子皆安车，硃斑轮，倚虎较，伏鹿轼，黑飐文画蕃，青盖，金华施末，黑飐文画辕，金涂五末。
皇子为王，锡以此乘，故曰王青盖车。
皆左右騑驾，五旗，旗九飐，画降龙。
魏、晋之制，太子及诸王皆驾四。
晋元帝太兴三年，太子释奠。
公及列侯安车，硃斑轮、倚鹿较、伏熊轼、黑蕃者谓之轩，皁缯盖，驾二，右騑。
王公旗八旒，侯七旒，卿五旒，皆降龙。
公卿中二千石二千石郊陵法驾出，皆大车立乘，驾四。
后导从大车，驾二，右騑。
其去位致仕，皆赐安车四马。
中二千石皆皁盖、硃蕃，铜五末，驾二，右騑。
《晋令》，王公之世子摄命治国者，安车，驾三，旗七旒，其侯世子，五旒。
傅暢《故事》，三公安车，驾三；
特进驾二；卿一。
卿一。
汉制，公、列侯、中二千石、二千石夫人会庙及蚕，各乘其夫之安车，右騑，加皁交路，帷裳。
非公会，则乘漆布辎軿，铜五末。
晋武帝太康四年，诏依汉故事，给九卿朝车驾及安车各一乘。
傅暢《故事》，尚书令轺车，黑耳后户。
仆射但后户无耳。
中书监令如仆射。
汉制，乘舆御大驾，公卿奉引，太仆、大将军参乘，备千乘万骑，属车八十一乘。
武刚车，有巾有盖，在前为先驱。
古者诸侯贰车九乘，秦灭九国，兼其车服，故八十一乘也。
汉遵弗改。
汉都长安时，祠天于甘泉用之。
都洛阳，上原陵，又用之，大丧又用之。
法驾则河南尹、洛阳令奉引，奉车郎御，侍中参乘，属车三十六乘。
法驾则三十六乘。
凡属车皆皁盖赤里。
后汉祠天郊用法驾，祠宗庙用小驾。
小驾，减损副车也。
前驱有九游云罕，皮轩鸾旗，车皆大夫载之。
鸾旗者，编羽旄列系幛傍也。
金钲黄钺，黄门鼓车，乘舆之后有属车，尚书、御史载之。
最后一车悬豹尾。
豹尾以前，比于省中。
每出警跸清道，建五旗。
太仆奉驾条上卤簿，尚书郎侍御史令史皆执注以督整车骑，所谓护驾也。
春秋上陵，尤省于小驾。
直事尚书一人从，其余令史以下皆从行，所谓先置也。
薛综《东京赋》注以云罕九游为旌旗别名，亦不辨其形。
案魏命晋王建天子旌旗，置旄头云罕。是知云罕非旌旗也。
云罕疑是璟罕。
《诗叙》曰：齐侯田猎璟弋，百姓苦之。
潘岳《籍田赋》先叙五路九旗，次言琼璟云罕。
若罕为旗，则岳不应频句于九旗之下。
皮轩，以虎皮为轩也。
徐又引《淮南子》军正执豹皮以制正其众。
《礼记》前月士师，则载虎皮。
最后一车，悬豹尾。
徐又云木牛，盖取其负重而安稳也。
五旗缠竿，即《礼记》德车结旌不尽饰也。戎事乃散之。
又武车绥旌，垂舒之也。
史臣案：今结旌绥旌同，而德车武车之所不建。
又木牛之义，亦未灼然可晓。
又案《周礼》辨载法物，莫不详究，然无相风、璟网、旄头之属，此非古制明矣。
何承天谓战国并争，师旅数出，悬乌之设，务察风昆，宜是秦矣。
晋武尝问侍臣：旄头何义？
彭推对曰：秦国有奇怪，触山截水，无不崩溃，唯畏旄头，故虎士服之，则秦制也。
张华曰：有是言而事不经。
臣谓壮士之怒，发踊冲冠，义取于此。
挚虞《决疑》无所是非也。
徐爰曰：彭、张之说，各言意义，无所承据。
案天文毕昴之中谓之天街，故车驾以璟罕前引，毕方昴员，因其象。《星经》，昴一名旄头，故使执之者冠皮毛之冠也。
轮舆洞硃，不巾不盖，建矛戟幢麾，置弩于轼上，驾二。
射声校尉司马吏士载，以次属车。
说者云，车驾出则应称警，入则应称跸也，而今俱唱之。
史臣以为警者，警戒也；
跸者，止行也。
今从乘舆而出者，并警戒以备非常也。
从外而入乘舆相干者，跸而止之也。
董巴、司马彪云：诸侯王遮迾出入，称警设跸。
《史记》，卫青征匈奴，以武刚车为营是也。
汉制，大行载辒辌车，四轮。
其饰如金根，加施组连璧，交络，四角金龙首衔璧垂五采，析羽流苏，前后云气画帷裳，飐文画曲蕃，长与车等。太仆御，驾六白骆马，以黑药灼其身为虎文，谓之布施马。
既下，马斥卖，车藏城北秘宫。
今则马不虎文，不斥卖；
自汉霍光、晋安平、齐王、贾充、王导、谢安、宋江夏王葬以殊礼者，皆大辂黄屋，载纻辌车。
《晋令》曰：乘传出使，遭丧以上，即自表闻，听得白服乘骡车，到副使摄事。
徐广《车服注》：传闻骡车者，犊车装而马车辕也。
又车无盖者曰科车。
晋武帝时，护军将军羊琇乘羊车，司隶校尉刘毅奏弹之。
诏曰：羊车虽无制，犹非素者所服。
旧有充庭之制，临轩大会，陈乘舆车辇旌鼓于殿庭。
张衡《东京赋》云：龙路充庭，鸾旗拂霓。
宋孝武大明中修复。
后代圣人见鸟兽毛羽及其文章与草木华采之色，因染丝彩以作衣裳，为玄黄之服，以法乾坤上下之仪：观鸟兽冠胡之形，制冠冕缨蕤之饰。
缊，赤黄色。
咎繇陈《谟》，则称五服五章。
皆后王所不得异也。
周监二代，典制详密，故弁师掌六冕，司服掌六服，设拟等差，各有其序。
《礼记·冠义》曰：冠者礼之始，事之重者也。
太古布冠，齐则缁之。
夏曰毋追，殷曰章甫，周曰委貌，此皆三代常所□□周之祭冕，缫采备饰，故夫子曰服周之冕，以尽美称之。
至秦以战国即天子位，灭去古制，郊祭之服，皆以袀玄。
至汉明帝始采《周官》、《礼记》、《尚书》诸儒说，还备衮冕之服。
魏明帝以公卿衮衣黼黻之文，拟于至尊，复损略之。
晋以来无改更也。
天子礼郊庙，则黑介帻，平冕，今所谓平顶冠也。
皁表硃绿里，广七寸，长尺二寸，垂珠十二旒。
以组为缨，衣皁上绛下，前三幅，后四幅，衣画而裳绣，为日、月、星辰、山、龙、华、虫、藻、火、粉米、黼、黻之象，凡十二章也。
素带广四寸，硃里，以硃缘裨饰其侧。
中衣以绛缘其领袖，赤皮蔽膝。
绛袴，绛袜，赤幹。未元服者，空顶介帻。
其释奠先圣，则皁纱裙，绛缘中衣，绛袴袜，黑幹。
其临轩亦衮冕也。
其朝服，通天冠，高九寸，金博山颜，黑介帻，绛纱裙，皁缘中衣。
其杂服，有青赤黄白缃黑色介帻，五色纱裙，五梁进贤冠，远游冠，平上帻，武冠。
《汉仪》，立秋日猎服缃帻。
晋哀帝初，博士曹弘之等议：立秋御读令，不应缃帻，求改用素。
宋文帝元嘉六年，奉朝请徐道娱表：不应素帻。
诏门下详议，帝执宜如旧，遂不改。
进贤冠，前高七寸，后高三寸，长八寸，梁数随贵贱，古之缁布冠也。
文儒者之所服。
上公、卿助祭于郊庙，皆平冕，王公八旒，卿七旒，以组为缨，色如其绶。
行乡射礼，则公卿委貌冠，以皁绢为之，形如覆杯，与皮弁同制。
其执事之人皮弁，以鹿皮为之。
武冠，昔惠文冠，本赵服也，一名大冠。
凡侍臣则加貂蝉。
应劭《汉官》曰：说者以金取坚刚，百炼不耗；
蝉居高食洁，口在腋下；
貂内劲悍而外温润。
其实赵武灵王变胡，而秦灭赵，以其君冠赐侍臣，故秦、汉以来，侍臣有貂蝉也。
徐广《车服注》称其意曰：北土寒凉，本以貂皮暖额，附施于冠，因遂变成首饰乎？
侍中左貂，常侍右貂。
法冠，本楚服也。
一名柱后，一名獬豸。
说者云：獬豸兽知曲直，以角触不正者也。
秦灭楚，以其君冠赐法官。
谒者高山冠，本齐服也。一名侧注冠。
秦灭齐，以其君冠赐谒者。
魏明帝以其形似通天、远游，乃毁变之。
樊哙冠，广九寸，制似平冕，殿门卫士服之。
汉将樊哙常持铁盾。
鸿门之会，项羽欲害汉王，乃裂裳以苞盾，戴入见羽。
汉承秦制，冠有十三种。魏、晋以来，不尽施用。
帻者，古贱人不冠者之服也。
汉元帝额有壮发，始引帻服之。
王莽顶秃，又加其屋也。
《汉注》曰：冠进贤者宜长耳，今介帻也；
冠惠文者宜短耳，今平中帻也。
知时各随所宜，后遂因冠为别。
介帻服文吏，平上服武官也。
童子帻无屋者，示未成人也。
又有纳言帻，后收，又一重，方三寸。
又有赤帻，骑吏、武史、乘舆鼓吹所服。
救日蚀，文武官皆免冠，著赤帻，对朝服，示威武也。
宋乘舆鼓吹，黑帻武冠。
汉制，祀事五郊，天子与执事所服各如方色；
百官不执事者，自服常服以从。
常服，绛衣也。
魏秘书监秦静曰：汉氏承秦，改六冕之制，俱玄冠绛衣而已。
凡兵事，总谓之戎。
《尚书》云：一戎衣而天下定。
《周礼》：革路以即戎。
又曰：兵事韦弁服。
《春秋左传》：戎服将事。
又云：晋郤至衣韎韦之跗。
今时伍伯衣。
说者云，五霸兵战，犹有绶绂、冠缨、漫胡，则戎服非袴褶之制，未详所起。
近代车驾亲戎中外戒严之服，无定色，冠黑帽，缀紫褾。
褾以缯为之，长四寸，广一寸。
腰有络带，以代鞶革。中官紫褾。
又有纂严戎服，而不缀褾。
行留文武悉同。
其畋猎巡幸，则唯从官戎服，带鞶革；
文官不下缨，武官脱冠。
宋文帝元嘉中，巡幸搜狩皆如之；
救宫庙水火，亦如之。
汉制，太后入庙祭神服，绀上皁下；
亲蚕，青上缥下，皆深衣。
深衣，即单衣也。
首饰剪牦帼。
汉制，皇后谒庙服，绀上皁下；
亲蚕，青上缥下。
晋《先蚕仪注》，皇后十二钅奠，步摇，大手髻，衣纯青之衣，带绶佩。
今皇后谒庙服袿襡大衣，谓之袆衣。
公主三夫人大手髻，七钅奠蔽髻。
九嫔及公夫人五钅奠。
公主会见，大手髻。
公特进列侯夫人、卿校世妇、二千石命妇年长者，绀缯帼。
佐祭则皁绢上下；
助蚕则青绢上下。
自皇后至二千石命妇，皆以蚕衣为朝服。
佩山玄玉。
绶者，所贯佩相承受也。
五霸之后，战兵不息，佩非兵器，韨非战仪，于是解去佩韨，留其系襚而已。秦乃以采组连结于襚，转相结受，谓之绶。
至明帝始复制佩，而汉末又亡绝。
魏侍中王粲识其形，乃复造焉。
今之佩，粲所制也。
皇后至命妇所佩，古制不存，今与外同制，秦组绶，仍又施之。
汉制，自天子至于百官，无不佩刀。
汉高祖为泗水亭长，拔剑斩白蛇。
隽不疑云：剑者，君子武备。
张衡《东京赋》纡黄组，腰干将。
然则自人君至士人，又带剑也。
自晋代以来，始以木剑代刃剑。
乘舆六玺，秦制也。
《汉旧仪》曰：皇帝行玺，皇帝之玺，皇帝信玺，天子行玺，天子之玺，天子信玺。
初，高祖入关，得秦始皇蓝田玉玺，螭虎纽，文曰受天之命，皇帝寿昌。
高祖佩之，后代名曰传国玺，与斩白蛇剑俱为乘舆所宝。
传国玺，魏、晋至今不废；
斩白蛇剑，晋惠帝武库火烧之，今亡。
晋怀帝没胡，传国玺没于刘聪，后又属石勒。
及石勒弟石虎死，胡乱，晋穆帝代，乃还天府。
虞喜《志林》曰：传国玺，自在六玺之外，天子凡七玺也。
《汉注》曰：玺，印也。
自秦以前，臣下皆以金玉为印，龙虎纽，唯所好。
秦以来，以玺为称，又独以玉，臣下莫得用。
汉制，皇帝黄赤绶，四采，黄、赤、缥、绀。
皇后金玺，绶亦如之。
于礼，士绶之色如此，后代变古也。
吴无刻玉工，以金为玺。
孙皓造金玺六枚是也。
又有麟凤龟龙玺，驼马鸭头杂印，今代则阙也。
皇太子，金玺，龟纽，纁硃绶，四采，赤、黄、缥、绀。
给五时朝服，远游冠，亦有三梁进贤冠，佩瑜玉。
佩瑜玉。
诸王，金玺，龟纽，纁硃绶，四采，赤、黄、缥、绀。给五时朝服，远游冠，亦有三梁进贤冠，佩山玄玉。
郡公，金章，玄硃绶。
给五时朝服，进贤三梁冠，佩山玄玉。
太宰、太傅、太保、丞相、司徒、司空，金章，紫绶，给五时朝服，进贤三梁冠，佩山玄玉。
给五时朝服，进贤两梁冠。
相国则绿綟绶，三采，绿、紫、绀。
綟，草名也，其色绿。
大司马、大将军、太尉、凡将军位从公者，金章，紫绶，给五时朝服，武冠。
郡公侯太子，银印，青绶。
骠骑、车骑将军，凡诸将军加大者，征、镇、安、平、中军、镇军、抚军、前、左、右、后将军、征虏、冠军、辅国、龙骧将军，金章，紫绶。
贵嫔、夫人、贵人，金章，文曰贵嫔、夫人、贵人之章。
紫绶，佩于阗玉。
青绶。
佩五采琼玉。
皇太子妃，金玺，龟纽，纁硃绶。
诸王太妃、诸长公主、公主、封君，金印，紫绶，佩山玄玉。
县、乡、亭侯，金印，紫绶。
关外侯，银印，青绶。
给绛朝服，进贤两梁冠。
貂蝉，侍中左，右常侍，皆佩水苍玉。
尚书令、仆射，铜印，墨绶。
中书监令、秘书监，铜印，墨綟绶。
朝服，进贤两梁冠。
给五时朝服，进贤两梁冠，佩水苍玉。
卫尉，江左不置。
宋孝武孝建初始置，不检晋服制，止以九卿皆文冠及进贤两梁冠，非旧也。
司隶校尉、武尉、左右卫、中坚、中垒、骁骑、游击、前军、左军、右军、后军、宁朔、建威、振威、奋威、扬威、广威、建武、振武、奋武、扬武、广武、左右积弩、强弩诸将军、监军，银章，青绶。
五时朝服，武冠。
给四时朝服，武冠。
鹰扬、折冲、轻车、扬烈、威远、宁远、虎威、材官、伏波、凌江诸将军，银章，青绶。
州刺史，铜印，墨绶。
御史中丞、都水使者，铜印，墨绶。
谒者仆射，铜印，墨绶。
诸军司马，银章，青绶。
朝服，武冠。
冗从仆射、太子卫率，铜印，墨绶。
虎贲中郎将、羽林监，铜印，墨绶。
其在陛列及备卤簿，鹖尾，绛纱谷单衣。
鹖鸟似鸡，出上党。
为鸟强猛，斗不死不止。
北军中侯、殿中监，铜印，墨绶。
其加中二千石者，依卿、尹。
牙门将，银章，青绶。
骑都督、守，银印，青绶。
黄沙治书侍御史，银印，墨绶。
朝服，法冠。
公府长史、诸卿尹丞、诸县署令秩千石者，铜印，墨绶。
江左公府长史无朝服，县令止单衣帻。
宋后废帝元徽四年，司徒右长史王俭议公府长史应服朝服，曰：《春秋国语》云：貌者情之华，服者心之文。
岩廊盛礼，衣冠为大。
而自顷承用，每有乖违。
府职掌人，教四方是则。
臣居毗佐，志在当官，永言先典，载怀夕惕。
按晋令，公府长史，官品第六，铜印，墨绶，朝服，进贤两梁冠。
掾、属，官品第七，朝服，进贤一梁冠。
晋官表注，亦与《令》同。
而今长史、掾、属，但著硃服而已，此则公违明文，积习成谬。
谓宜依旧制，长史两梁冠，掾、属一梁冠，并同备朝服。
若所上蒙允，并请班司徒二府及诸仪同三府，通为永准。
又寻旧事，司徒公府领步兵者，职僚悉同降朝不领兵者。
主簿祭酒，中单韦幹并备，令史以下，唯著玄衣。
其或有署台位者，玄服为宜。
按《令》称诸有兼官，皆从重官之例。
寻内官为重，其署台位者，悉宜著位之服，不在玄服之例。
若署诸卿寺位兼府职者，虽三品，而卿寺为卑，则宜依公府玄衣之制。
服章事重，礼仪所先，请台详服。
议曹郎中沈俣之议曰：制珪象德，损替因时；
裁服象功，施用随代。
车旗变于商、周，冠佩革于秦、汉，岂必殊代袭容，改尚沿物哉。
服为定章，事成永则。
其俭之所秉，会非古训。
青素相因，代有损益，何事弃盛宋之兴法，追往晋之颓典。
变改空烦，谓不宜革。
近议依令文，被报不宜改革，又称左丞刘议，按令文，凡有朝服，今多阙亡。
然则文存服损，非唯铉佐，用舍既久，即为旧章。
如下旨，伏寻皇宋受终，每因晋旧制，律令条章，同规在昔。
若事有宜，必合惩改，则当上关诏书，下由朝议，县诸日月，垂则后昆。
夫名位不同，礼数异等，令史从省，或有权宜；
达官简略，为失弥重。
又主簿、祭酒，备服于王庭，长史、掾、属，硃衣以就列。
此而可忍，孰不可安将引令以遵旧，台据失以为例，研详符旨，良所未譬。
当官而行，何强之有，制令昭然，守以无贰。
俣之又议：云火从物，沿损异仪，帝乐五殊，王礼三变，岂独大宋造命，必咸仍于晋旧哉夫宗社疑文，庭庙阙典，或上降制书，下协朝议，何乃铉府佐属裳黻，稍改白虎之诏，断宣室之畴咨乎。
律苟可遵，固无辨于贵贱；
规若必等，亦何关于权宜。
一用一舍，弥增其滞。
且佐非韦幹之职，吏本朝服之官，凡在班列，罔不如一，此盖前令违而遂改，今制允而长用也。
爵异服殊，宁会矛盾之譬；
讨论疑制，焉取强弱之辨。
府执既革之余文，台据永行之成典，良有期于无固，非所望于行迷。
参详并同俭，议遂寝。
诸军长史、诸卿尹丞、狱丞、太子保傅詹事丞、郡国太守相内史、丞、长史、诸县署令长相、关谷长、王公侯诸署令、长、司理、治书、公主家仆，铜印，墨绶。朝服，进贤一梁冠。
郡丞、县令长，止单衣帻。
公车司马、太史、太医、太官、御府、内省令、太子诸署令、仆、门大夫、陵令，铜印，墨绶。朝服，进贤一梁冠。
太子率更、家令、仆，铜印，墨绶。
给四时朝服，进贤一梁冠。
黄门诸署令、仆、长，铜印，墨绶。
黄门冗从仆射监、太子寺人监，铜印，墨绶。
廷尉正、监、平，铜印，墨绶。
给皁零辟朝服，法冠。
王郡公侯郎中令、大农，铜印，青绶。
北军中候丞，铜印，黄绶。朝服，进贤一梁冠。
太子常从虎贲督、校督、司马虎贲督，铜印，墨绶。朝服，武冠。
殿中将军，银章，青绶。
四时朝服，武冠。宋末不复给章绶。
水衡、典虞、牧官、典牧、材官、州郡国都尉、司马，铜印，墨绶。朝服，武冠。
门下中书通事舍人令史、门下主事令史，给四时朝服，武冠。
四时朝服，武冠。
左右都候、阊阖司马、城门候，铜印，墨绶朝服，武冠。
王郡公侯中尉，铜印，墨绶。
司马史，假墨绶。
秩千石者，两梁。
江左凡令史无朝服。
诸门仆射佐史、东宫门吏，皁零辟朝服。
仆射东宫门吏，却非冠。
宫内游徼、亭长，皁零辟朝服，武冠。
黄门谒者，给四时朝服，进贤一梁冠。朝贺通谒时，著高山冠。
殿中司马、及守陵者、殿中太医司马，铜印，墨绶。
总章监鼓吹监司律司马，铜印，墨绶。
朝服。
总章监司律司马，进贤一梁冠。
诸县署丞、太子诸署丞、王公侯诸署及公主家丞，铜印，黄绶。朝服，进贤一梁冠。
黄门诸署丞，铜印，黄绶。
黄门称长、园监，铜印，黄绶。
诸县尉、关谷塞护道尉，铜印，黄绶。朝服，武冠。
绛科单衣，武冠。
洛阳卿有秩，铜印，青绶。
其以此官为千人司马虎贲督以上、及司马史者，皆假青绶。
图像都匠行水中郎将、校尉、都尉，银印，青绶。
若非以工伎巧能特加此官者，羽林长郎，佩武猛都尉以上印者，假青绶。
别部司马以下，假墨绶。
陛下甲仆射主事吏将骑、廷上五牛旗假使虎贲，在陛列及备卤簿，服锦文衣，武冠，鹖尾。
陛长，假铜印，墨绶，旄头。
羽林在陛列及备卤簿，服绛科单衣，上著韦画要襦，假旄头。
举辇迹禽前驱由基强弩司马、守陵虎贲，佩武猛都尉以上印者，假青绶。别部司马以下，假墨绶。
殿中冗从虎贲、殿中虎贲、及守陵者持鈒戟冗从虎贲，佩武猛都尉以下印者，假青绶。
其在陛列及备卤簿，五骑虎贲，服锦文衣，鹖尾。
宰人服离支衣。
南书门下虎贲羽林驺、兰台五曹节藏射廊下守皞、威仪、发符驺、都水使者黄沙廊下守皞、谒者、录事、威仪驺、河堤谒者驺、诸官谒者驺，绛蠙，武冠。
给其衣服，自如故事。
大谁士皁科单衣，樊哙冠。
卫士墨布皞，却敌冠。
凡此前众职，江左多不备，又多阙朝服。
非护乌丸羌夷戎蛮诸校尉以上及刺史、西域戊己校尉，皆不给佩玉。
凡应朝服者，而官不给，听自具之。
诸假印绶而官不给鞶囊者，得自具作。
其但假印不假绶者，不得佩绶。
或谓之傍囊，或谓之绶囊。
然则以此囊盛绶也。
朝服一具，冠帻各一，绛绯袍、皁缘中单衣领袖各一领，革带袷裤各一，幹、袜各一量，簪导饷自副。
四时朝服者，加绛绢黄绯青绯皁绯袍单衣各一领；
五时朝服者，加给白绢袍单衣一领。
诸受朝服，单衣七丈二尺，科单衣及皞五丈二尺，中衣绢五丈，缘皁一丈八尺，领袖练一匹一尺，绢七尺五寸。
给裤练一丈四尺，缣二丈。
单衣及皞袷带，缣各一段，长七尺。
宋元嘉末，断不复给，至今。
山鹿、豽、柱豽白豽、施毛狐白领、黄豹、斑白鼲子、渠搜裘、步摇、八钅奠、蔽结、多服蝉、明中、欋白，又诸织成衣帽、锦帐、纯金银器、云母从广一寸以上物者，皆为禁物。
诸在官品令第二品以上，其非禁物，皆得服之。
第三品以下，加不得服三钅奠以上、蔽结、爵叉、假真珠翡翠校饰缨佩、杂采衣、杯文绮、齐绣黻、钅適离、袿袍。
第六品以下，加不得服金钅奠、绫、锦、锦绣、七缘绮、貂豽裘、金叉环铒、及以金校饰器物、张绛帐。
第八品以下，加不得服罗、纨、绮、縠，杂色真文。
骑士卒百工人，加不得服大绛紫襈、假结、真珠珰珥、犀、玳瑁、越叠、以银饰器物、张帐、乘犊车，履色无过绿、青、白。
奴婢衣食客，加不得服白帻、茜、绛、金黄银叉、环、铃、钅適、铒，履色无过纯青。
诸去官及薨卒不禄物故，家人所服，皆得从故官之例。
诸王皆不得私作禁物，及罽碧校鞍，珠玉金银错刻镂雕饰无用之物。
天子坐漆床，居硃屋。
史臣按《左传》，丹桓宫之楹。
何休注《公羊》，亦有硃屋以居。
所从来久矣。
夫珍木嘉树，其品非一，莫不植根深且，致之未易。
藉地广之资，因人多之力，则役苦费深，为敝滋重。
是以上古圣王，采椽不斫，斫之则惧刻桷雕楹，莫知其限也。
哲人县鉴微远，杜渐防萌，知采椽不惬后代之心，不斫不为将来之用，故加硃施漆，以传厥后。散木凡材，皆可入用。
远探幽旨，将在斯乎。
所谓搢绅之士者，搢笏而垂绅带也。
绅垂三尺。
笏者有事则书之，故常簪笔，今之白笔，是其遗象。
三台五省二品文官簪之；
王公侯伯子男卿尹及武官不簪。
加内侍位者，乃簪之。
手板，则古笏矣。
尚书令、仆射、尚书手板头复有白笔，以紫皮裹之，名笏。
朝服肩上有紫生袷囊，缀之朝服外，俗呼曰紫荷。
魏文帝黄初三年，诏赐汉太尉杨彪几杖，待以客礼。
延请之日，使挟杖入朝。
又令著鹿皮冠。彪辞让，不听。
乃使服布单衣皮弁以见。
《傅玄子》曰：汉末王公名士，多委王服，以幅巾为雅。是以袁绍、崔钧之徒，虽为将帅，皆著巾。
魏武以天下凶荒，资财乏匮，拟古皮弁，裁缣帛以为夹，合乎简易随时之义，以色别其贵贱。
徐爰曰：俗说夹本未有歧，荀文若巾之，行触树枝成歧，谓之为善，因而弗改。
通以为庆吊服。
巾以葛为之，形如夹，而横著之，古尊卑共服也。
故汉末妖贼以黄为巾，时谓之黄巾贼。
今国子太学生冠之，服单衣以为朝服，执一卷经以代手板。
居士野人，皆服巾焉。
徐爰曰：帽名犹冠也。
古者有冠无帻，冠下有纚，以缯为之。后世施帻于冠，因裁纚为帽。
自乘舆宴居，下至庶人无爵者，皆服之。
史臣案晋成帝咸和九年制，听尚书八座丞郎、门下三省侍郎乘车白帢低帻出入掖门。
又二宫直宫著乌纱夹。
而江左时野人已著帽，士人亦往往而然，但其顶圆耳。
古者人君有朝服，有祭服，有宴服，有吊服。
吊服皮弁疑衰，今以单衣黑帻为宴会服，拜陵亦如之。
以单衣白夹为吊服，修敬尊秩亦服之也。
单衣，古之深衣也。
今单衣裁制与深衣同，唯绢带为异。
深衣绢帽以居丧，单衣素帢以施吉。
江左止单衣帻。
晋武帝泰始三年，诏太宰安平王孚服侍中之服，赐大司马义阳王望衮冕之服。
四年，又诏赵、乐安、燕王服散骑常侍之服。
伪楚桓玄将篡，亦加安帝母弟太宰琅邪王衮冕服。
宋兴以来，王公贵臣加侍中、散骑常侍，乃得服貂珰也。
宋孝武孝建元年，丞相南郡王义宣，二年，雍州刺史武昌王浑，又有异图。
世祖嫌侯王强盛，欲加减削。
其年十月己未，大司马江夏王义恭、骠骑大将军竟陵王诞表改革诸王车服制度，凡九条，表在《义恭传》。
上因讽有司更增广条目。
奏曰：车服以庸，《虞书》茂典；
名器慎假，《春秋》明诫。
是以尚方所制，禁严汉律，诸侯窃服，虽亲必罪。
自顷以来，下僭弥盛。
器服装饰，乐舞音容，通于王公，达于众庶。
上下无辨，人志靡一。
今表之所陈，实允礼度。
九条之格，犹有未尽，谨共附益，凡二十四条。
听事不得南向坐，施帐并沓。
蕃国官正冬不得跣登国殿，及夹侍国师传令及油戟。
公主王妃传令，不得硃服。
舆不得重杠。
鄣扇不得雉尾；
剑不得鹿卢形；
槊毦不得孔雀白；
夹毂队不得绛袄；
平乘诞马不得过二匹；
舞伎正冬著袿衣，不得庄而蔽花；
长褵伎、褷舒、丸剑、博山伎、缘大橦伎、升五案伎，自非正冬会奏舞曲，不得舞。
诸妃主不得著衮带。
信幡，非台省官悉用绛。
郡县内史相及封内官长，于其封君，既非在三，罢官则不复追敬，不合称臣，正宜上下官敬而已。诸镇常行，车前后不得过六队，白直夹毂，不在其限。
刀不得过银铜为装。
诸王女封县主、诸王子孙袭封王王之妃及封侯者夫人行，并不得卤簿。
诸王子继体为王者，婚姻吉凶，悉依诸国公侯之礼，不得同皇弟皇子。
车舆不得油幢，轺车不在其限。
平乘舫皆平两头作露平形，不得拟像龙舟，悉不得硃油。
车前五百者，卿行旅从，五百人为一旅。
汉氏一统，故去其人，留其名也。
宋孝武孝建二年十一月乙巳，有司奏：侍中祭酒何偃议：自今临轩，乘舆法服，焘华盖，登殿宜依庙斋以夹御，侍中、常侍夹扶上殿，及应为王公兴，又夹扶，毕，还本位。
求详议。
曹郎中徐爰参议：宜如省所称，以为永准。诏可。
孝建三年五月壬戌，有司奏：案汉胡广、蔡邕并云古者诸侯贰车九乘，秦灭六国，兼其车服，故王者大驾属车八十一乘。
尚书、御史乘之。
然则帝王十二乘。
检晋江左逮至于今，乘舆出行，副车相承五乘。
尚书令建平王宏参议：八十一乘，义兼九国，三十六乘无所准，并不出经典。
自邕、广传说，又是从官所乘，非帝者副车正数。
江左五乘，俭不中礼。
案《周官》云：上公九命，贰车九乘。
大明元年九月丁未朔，有司奏：未有皇太后出行副车定数，下礼官议正。
博士王燮之议：《周礼》，后六服五路之数，悉与王同，则副车之制，不应独异。
又《记》云：古者后立六宫、三夫人、九嫔、二十七世妇、八十一御妻，以听天下之内治。
天子立六官、三公、九卿、二十七大夫、八十一元士，以听天下之外治。
郑注云：后象王立六宫而居之，亦正寝一，燕寝五。
推所立每与王同，礼无降亦明矣。
皇太后既礼均至极，弥不应殊。
谓并应同十二乘。
大明四年正月戊辰，尚书左丞荀万秋奏：《籍田仪注》，皇帝冠通天冠，硃珣，青介帻，衣青纱袍。
侍中陪乘，奉车郎秉辔。
案《汉·舆服志》曰：通天冠，乘舆常服也。
《礼记》曰：昔者天子为藉千亩，冕而硃珣，躬秉耒耜。
郑玄注《周官》司服曰：六服同冕，尊故也。
时服虽变，冕制不改。
又潘岳《藉田赋》云：常伯陪乘，太仆秉辔。
推此，舆驾藉田，宜冠冕，璪十二旒，硃珣，黑介帻，衣青纱袍。
常伯陪乘，太仆秉辔。
宜改仪注，一遵二《礼》，以为定仪。
大明四年正月己卯，有司奏：南郊亲奉仪注，皇帝初著平天冠，火龙黼黻之服。
还，变通天冠，绛纱袍。
庙祠亲奉，旧仪，皇帝初服与郊不异，而还变著黑介帻，单衣即事，乖体。
谓宜同郊还，亦变著通天冠，绛纱袍。
按如此制，则东宫应乘金路。
又旧仪乘金根车，今五路既备，依《礼》玉路以祀，亦宜改金根车为玉路。
大明六年八月壬戌，有司奏：《汉仪注》大驾卤簿，公卿奉引，大将军参乘，太仆卿御。
法驾，侍中参乘，奉车郎御。
晋氏江左，大驾未立，故郊祀用法驾，宗庙以小驾。
至于仪服，二驾不异。
拜陵，御服单衣帻，百官陪从，硃衣而已，亦谓之小驾，名实乖舛。
考寻前记，大驾上陵，北郊。
周礼宗庙于昊天有降，宜以大驾郊祀，法驾祠庙，小驾上陵，如为从序。
今改祠庙为法驾卤簿，其军幢多少，临时配之。
至尊乘玉路，以金路象路革路木路小辇轮御轺衣书等车为副。
其余并如常仪。
大明七年二月甲寅，舆驾巡南豫、兗二州，冕服，御玉路，辞二庙。
改服通天冠，御木路，建大麾，备春搜之典。
明帝太始四年五月甲戌，尚书令建安王休仁参议：天子之子，与士齿让，达于辟雍，无生而贵者也。
既命而尊，礼同上公。
周制五等，车服相涉，公降王者，一等而已。
王以金路赐同姓诸侯，象及革木，以赐异姓侯伯，在朝卿士，亦准斯礼。
自晋武过江，礼仪疏舛，王公以下，车服卑杂；
唯有东宫，礼秩崇异，上次辰极，下绝侯王。
而皇太子乘石山安车，义不见经，事无所出。
《礼》所谓金、玉路者，正以金玉饰辂诸末耳。
左右前后，同以漆画。
秦改周辂，制为金根，通以金薄，周匝四面。
汉、魏、二晋，因循莫改。
逮于大明，始备五辂。
金玉二制，并类金根，造次瞻睹，殆无差别。
若锡之东储，于礼嫌重，非所以崇峻陛级，表示等威。
且《春秋》之义，降下以两，臣子之义，宜从谦约。
谓东宫车服，宜降天子二等，骖驾四马，乘象辂，降龙碧旗九叶。
进不斥尊，退不逼下，沿古酌时，于礼为衷。
泰始四年八月甲寅，诏曰：车服之饰，象数是遵。
故盛皇留范，列圣垂制。
朕近改定五路，酌古代今，修成六服，沿时变礼。
所施之事，各有条叙；
便可付外，载之典章。
朕以大冕纯玉缫，玄衣黄裳，乘玉辂，郊祀天，宗祀明堂。
又以法冕五彩缫，玄衣绛裳，乘金路，祀太庙，元正大会诸侯。
又以饰冠冕四彩缫，紫衣红裳，乘象辂，小会宴飨，饯送诸侯，临轩会王公。
又以绣冕三彩缫，硃衣裳，乘革路，征伐不宾，讲武校猎。
又以宏冕二彩缫，青衣裳，乘木辂，耕稼，飨国子。
又以通天冠，硃纱袍，为听政之服。
泰始六年正月戊辰，有司奏：被敕皇太子正冬朝驾，合著衮冕九章衣不？
仪曹郎丘仲起议：案《周礼》，公自衮冕以下。
郑注：衮冕以至卿大夫之玄冕，皆其朝聘天子之服也。
伏寻古之上公，尚得服衮以朝。
皇太子以储副之尊，率土瞻仰。
愚谓宜式遵盛典，服衮冕九旒以朝贺。
兼左丞陆澄议：服冕以朝，实著经典。
秦除六冕之制，至汉明帝始与诸儒还备古章。
自魏、晋以来，宗庙行礼之外，不欲令臣下服衮冕，故位公者，每加侍官。
今皇太子承乾作副，礼绝群后，宜遵圣王之盛典，革近代之陋制。
臣等参议，依礼，皇太子元正朝贺，应服衮冕九章衣。
以仲起议为允。
撰载仪注。
后废帝即位，尊所生陈贵妃为皇太妃，舆服一如晋孝武太妃故事，唯省五牛旗及赤旗。
先王以作乐崇德，殷荐之上帝，以配祖考。
周衰凋缺，又为郑卫所乱。
魏文侯虽好古，然犹昏睡于古乐。
于是淫声炽而雅音废矣。
及秦焚典籍，《乐经》用亡。
汉兴，乐家有制氏，但能记其铿锵鼓舞，而不能言其义。
周存六代之乐，至秦唯余《韶》、《武》而已。
始皇改周舞曰《五行》，汉高祖改《韶舞》曰《文始》，以示不相袭也。
又造《武德舞》，舞人悉执干戚，以象天下乐己行武以除乱也。
故高祖庙奏《武德》、《文始》、《五行》之舞。
周又有《房中之乐》，秦改曰《寿人》。其声，楚声也，汉高好之；
高祖又作《昭容乐》、《礼容乐》。
汉初，又有《嘉至乐》，叔孙通因秦乐人制宗庙迎神之乐也。
文帝又自造《四时舞》，以明天下之安和。
盖乐先王之乐者，明有法也；
乐己所自作者，明有制也。
孝景采《武德舞》作《昭德舞》，荐之太宗之庙。
孝宣采《昭德舞》为《盛德舞》，荐之世宗之庙。
汉诸帝奏《文始》、《四时》、《五行》之舞焉。
武帝时，河间献王与毛生等共采《周官》及诸子言乐事者，以著《乐记》，献八佾之舞，与制氏不相殊。
其内史中丞王定传之，以授常山王禹。
禹，成帝时为谒者，数言其义，献记二十四卷。
刘向校书，得二十三篇，然竟不用也。
至明帝初，东平宪王苍总定公卿之议，曰：宗庙宜各奏乐，不应相袭，所以明功德也。
承《文始》、《五行》、《武德》为《大武》之舞。又制舞哥一章，荐之光武之庙。
汉末大乱，众乐沦缺。
魏武平荆州，获杜夔，善八音，常为汉雅乐郎，尤悉乐事，于是以为军谋祭酒，使创定雅乐。
时又有邓静、尹商，善训雅乐，哥师尹胡能哥宗庙郊祀之曲，舞师冯肃、服养晓知先代诸舞，夔悉总领之。远考经籍，近采故事，魏复先代古乐，自夔始也。
而左延年等，妙善郑声，惟夔好古存正焉。
文帝黄初二年，改汉《巴渝舞》曰《昭武舞》，改宗庙《安世乐》曰《正世乐》，《嘉至乐》曰《迎灵乐》，《武德乐》曰《武颂乐》，《昭容乐》曰《昭业乐》，《云翘舞》曰《凤翔舞》，《育命舞》曰《灵应舞》，《武德舞》曰《武颂舞》，《文始武舞》曰《大韶舞》，《五行舞》曰《大武舞》。
其众哥诗，多即前代之旧；
唯魏国初建，使王粲改作登哥及《安世》、《巴渝》诗而已。
礼乐之作，所以类物表庸而不忘其本者也。
凡音乐以舞为主，自黄帝《云门》以下，至于周《大武》，皆太庙舞名也。
然则其所司之官，皆曰太乐，所以总领诸物，不可以一物名。
武皇帝庙乐未称，其议定庙乐及舞，舞者所执，缀兆之制，声哥之诗，务令详备。
乐官自如故为太乐。
太乐，汉旧名，后汉依谶改太予乐官，至是改复旧。
于是公卿奏曰：臣闻德盛而化隆者，则乐舞足以象其形容，音声足以发其哥咏。
用之朝廷，则君臣乐其度。
使四海之内，遍知至德之盛，而光辉日新者，礼乐之谓也。
故先王殷荐上帝，以配祖考，盖当其时而制之矣。
周之末世，上去唐、虞几二千年，《韶箾》、《南》、《龠》、《武》、《象》之乐，风声遗烈，皆可得而论也。由斯言之，礼乐之事，弗可以已。
今太祖武皇帝乐，宜曰《武始之乐》。
武，又迹也。
言神武之始，又王迹所起也。
高祖文皇帝乐，宜曰《咸熙之舞》。咸，皆也；
至于群臣述德论功，建定烈祖之称，而未制乐舞，非所以昭德纪功。
夫哥以咏德，舞以象事。
于文，文武为斌，兼秉文武，圣德所以章明也。
臣等谨制乐舞名《章斌之舞》。
昔《箫韶》九奏，亲于虞帝之庭，《武》、《象》、《大武》，亦振于文、武之阼。
特以显其德教，著其成功，天下被服其光辉，习咏其风声者也。
自汉高祖、文帝各逮其时，而为《武德》、《四时》之舞，上考前代制作之宜，以当今成业之美，播扬弘烈，莫盛于《章斌》焉。
《乐志》曰：钟磬干戚，所以祭先王之庙，又所以献酬酳酢也。
在宗庙之中，君臣莫不致敬；
族长之中，长幼无不从和。
故仲尼答宾牟贾之问曰：周道四达，礼乐交通。
《传》云：鲁有禘乐，宾祭用之。
此皆祭礼大享，通用盛乐之明文也。
今有事于天地宗庙，则此三舞宜并以为荐享；及临朝大享，亦宜舞之。
然后乃合古制事神训民之道，关于万世，其义益明。
又臣等思惟，三舞宜有总名，可名《大钧之乐》。
言大魏三世同功，以至隆平也。
于名为美，于义为当。
尚书奏：宜如所上。
帝初不许制《章斌之乐》；
三请，乃许之。
于是尚书又奏：祀圆丘以下，《武始舞》者，平冕，黑介帻，玄衣裳，白领袖，绛领袖中衣，绛合幅袴，绛釭，黑韦鞮。
《咸熙舞》者，冠委貌，其余服如前。
《章斌舞》者，与《武始》、《咸熙》舞者同服。
奏于朝庭，则《武始舞》者，武冠，赤介帻，生绛袍单衣，绛领袖，皁领袖中衣，虎文画合幅袴，白布釭，黑韦鞮。
《咸熙舞》者，进贤冠，黑介帻，生黄袍单衣，白合幅袴，其余服如前。
史臣案，《武始》、《咸熙》二舞，冠制不同，而云《章斌》与《武始》、《咸熙》同服，不知服何冠也？
侍中缪袭又奏：《安世哥》本汉时哥名。今诗哥非往诗之文，则宜变改。
案《周礼》注云：《安世乐》，犹周《房中之乐》也。
是以往昔议者，以《房中》哥后妃之德，所以风天下，正夫妇，宜改《安世》之名曰《正始之乐》。
自魏国初建，故侍中王粲所作登哥《安世诗》，专以思咏神灵及说神灵鉴享之意。
袭后又依哥省读汉《安世哥》咏，亦说高张四县，神来燕享，嘉荐令仪，永受厥福。
无有《二南》后妃风化天下之言。
今思惟往者谓《房中》为后妃之哥者，恐失其意。
方祭祀娱神，登堂哥先祖功德，下堂哥咏燕享，无事哥后妃之化也。
自宜依其事以名其乐哥，改《安世哥》曰《享神哥》。
案文帝已改《安世》为《正始》，而袭至是又改《安世》为《享神》，未详其义。
王粲所造《安世诗》，今亡。
袭又奏曰：文昭皇后庙，置四县之乐，当铭显其均奏次第，依太祖庙之名，号曰昭庙之具乐。
尚书奏曰：礼，妇人继夫之爵，同牢配食者，乐不异文。
昭皇后今虽别庙，至于宫县乐器音均，宜如袭议。
散骑常侍王肃议曰：王者各以其礼制事天地，今说者据《周官》单文为经国大体，惧其局而不知弘也。
汉武帝东巡封禅还，祠太一于甘泉，祭后土于汾阴，皆尽用其乐。
言尽用者，为尽用宫县之乐也。
天地之性贵质者，盖谓其器之不文尔，不谓庶物当复减之也。
礼，天子宫县，舞八佾。
今祀圆丘方泽，宜以天子制，设宫县之乐，八佾之舞。
卫臻、缪袭、左延年等咸同肃议。
肃又议曰：说者以为周家祀天，唯舞《云门》；祭地，唯舞《咸池》；
周礼宾客皆作备乐。
《左传》：王子颓享五大夫，乐及遍舞。
六代之乐也。
然则一会之日，具作六代乐矣。
天地宗庙，事之大者，宾客燕会，比之为细。
《王制》曰：庶羞不逾牲，燕衣不逾祭服。
可以燕乐而逾天地宗庙之乐乎？
《周官》：以六律、六吕、五声、八音、六舞大合乐，以致鬼神，以和邦国，以谐万民，以安宾客，以说远人。
夫六律、六吕、五声、八音，皆一时而作之，至于六舞独分擘而用之，所以不厌人心也。
又《周官》：韎师掌教韎乐，祭祀则帅其属而舞之，大享亦如之。
是也。
又：鞮鞻氏掌四夷之乐与其声哥，祭祀则吹而哥之，燕亦如之。
四夷之乐，乃入宗庙；先代之典，独不得用。
大享及燕日如之者，明古今夷、夏之乐，皆主之于宗庙，而后播及其余也。
高皇帝、太皇帝、太祖、高祖、文昭庙，皆宜兼用先代及《武始》、《太钧》之舞。
有司奏：宜如肃议。
肃私造宗庙诗颂十二篇，不被哥。
晋武帝泰始二年，改制郊庙哥，其乐舞亦仍旧也。
汉光武平陇、蜀，增广郊祀，高皇帝配食，乐奏《青阳》、《硃明》、《西皓》、《玄冥》、《云翘》、《育命》之舞。北郊及祀明堂，并奏乐如南郊。
迎时气五郊：春哥《青阳》，夏哥《硃明》，并舞《云翘》之舞；
秋哥《西皓》，冬哥《玄冥》，并舞《育命》之舞；
季夏哥《硃明》，兼舞二舞。
章帝元和二年，宗庙乐，故事，食举有《鹿鸣》、《承元气》二曲。
三年，自作诗四篇，一曰《思齐皇姚》，二曰《六骐驎》，三曰《竭肃雍》，四曰《陟叱根》。合前六曲，以为宗庙食举。
加宗庙食举《重来》、《上陵》二曲，合八曲为上陵食举。
减宗庙食举《承元气》一曲，加《惟天之命》、《天之历数》二曲，合七曲为殿中御食饭举。
《正德》、《大豫》，礼容具存，宜殊其徽号，饰而用之。
又汉太乐食举十三曲：一曰《鹿鸣》，二曰《重来》，三曰《初造》，四曰《侠安》，五曰《归来》，六曰《远期》，七曰《有所思》，八曰《明星》，九曰《清凉》，十曰《涉大海》，十一曰《大置酒》，十二曰《承元气》，十三曰《海淡淡》。
魏氏及晋荀勖、傅玄并为哥辞。
魏时以《远期》、《承元气》、《海淡淡》三曲多不通利，省之。
魏雅乐四曲：一曰《鹿鸣》，后改曰《于赫》，咏武帝；
二曰《驺虞》，后改曰《巍巍》，咏文帝；
三曰《伐檀》，后省除；
四曰《文王》，后改曰《洋洋》，咏明帝。
《驺虞》、《伐檀》、《文王》并左延年改其声。
正旦大会，太尉奉璧，群后行礼，东厢雅乐郎作者是也。
今谓之行礼曲，姑洗厢所奏。
按《鹿鸣》本以宴乐为体，无当于朝享，往时之失也。
晋武泰始五年，尚书奏使太仆傅玄、中书监荀勖、黄门侍郎张华各造正旦行礼及王公上寿酒食举乐哥诗。
诏又使中书郎成公绥亦作。
张华表曰：按魏上寿食举诗及汉氏所施用，其文句长短不齐，未皆合古。
盖以依咏弦节，本有因循，而识乐知音，足以制声，度曲法用，率非凡近所能改。
二代三京，袭而不变，虽诗章词异，兴废随时，至其韶逗曲折，皆系于旧，有由然也。是以一皆因就，不敢有所改易。
荀勖则曰：魏氏哥诗，或二言，或三言，或四言，或五言，与古诗不类。
以问司律中郎将陈颀，颀曰：被之金石，未必皆当。
故勖造晋哥，皆为四言，唯王公上寿酒一篇为三言五言，此则华、勖所明异旨也。
九年，荀勖遂典知乐事，使郭琼、宋识等造《正德》、《大豫》之舞，而勖及傅玄、张华又各造此舞哥诗。
勖作新律笛十二枚，散骑常侍阮咸讥新律声高，高近哀思，不合中和。
勖以其异己，出咸为始平相。
晋又改魏《昭武舞》曰《宣武舞》，《羽龠舞》曰《宣文舞》。
咸宁元年，诏定祖宗之号，而庙乐同用《正德》、《大豫》之舞。
至江左初立宗庙，尚书下太常祭祀所用乐名，太常贺循答云：魏氏增损汉乐，以为一代之礼，未审大晋乐名所以为异。
遭离丧乱，旧典不存，然此诸乐，皆和之以钟律，文之以五声，咏之于哥词，陈之于舞列，宫县在下，琴瑟在堂，八音迭奏，雅乐并作，登哥下管，各有常咏，周人之旧也。
自汉氏以来，依放此礼，自造新诗而已。
旧京荒废，今既散亡，音韵曲折，又无识者，则于今难以意言。
于时以无雅乐器及伶人，省太乐并鼓吹令。
是后颇得登哥，食举之乐，犹有未备。
明帝太宁末，又诏阮孚等增益之。
成帝咸和中，乃复置太乐官，鸠习遗逸，而尚未有金石也。
初，荀勖既以新律造二舞，又更修正钟磬，事未竟而勖薨。惠帝元康三年，诏其子黄门侍郎籓修定金石，以施郊庙。
寻值丧乱，遗声旧制，莫有记者。
庾亮为荆州，与谢尚共为朝廷修雅乐，亮寻薨。
庾翼、桓温专事军旅，乐器在库，遂至朽坏焉。
及胡亡，鄴下乐人，颇有来者。
谢尚时为尚书仆射，因之以具钟磬。
太元中，破符坚，又获乐工杨蜀等，闲练旧乐，于是四厢金石始备焉。
宋文帝元嘉九年，太乐令钟宗之更调金石。
十四年，治书令史奚纵又改之。
语在《律历志》。
晋世曹毗、王珣等亦增造宗庙哥诗，然郊祀遂不设乐。
何承天曰：世咸传吴朝无雅乐。
案孙皓迎父丧明陵，唯云倡伎昼夜不息，则无金石登哥可知矣。
承天曰：或云今之《神弦》，孙氏以为宗庙登哥也。
史臣案陆机《孙权诔》《肆夏》在庙，《云翘》承□，机不容虚设此言。
又韦昭孙休世上《鼓吹铙哥》十二曲表曰：当付乐官善哥者习哥。
然则吴朝非无乐官，善哥者乃能以哥辞被丝管，宁容止以《神弦》为庙乐而已乎？
宋武帝永初元年七月，有司奏：皇朝肇建，庙祀应设雅乐，太常郑鲜之等八十八人各撰立新哥。
黄门侍郎王韶之所撰哥辞七首，并合施用。
十二月，有司又奏：依旧正旦设乐，参详属三省改太乐诸哥舞诗。黄门侍郎王韶之立三十二章，合用教试，日近，宜逆诵习。
辄申摄施行。
元嘉十八年九月，有司奏：二郊宜奏登哥。
宗庙之礼，事炳载籍。
又议宗庙舞事，录尚书江夏王义恭等十二人立议同，未及列奏，值军兴，事寝。
二十二年，南郊，始设登哥，诏御史中丞颜延之造哥诗，庙舞犹阙。
孝建二年九月甲午，有司奏：前殿中曹郎荀万秋议：按礼，祭天地有乐者，为降神也。故《易》曰：雷出地奋豫。
《周官》曰：作乐于圆丘之上，天神皆降。
作乐于方泽之中，地祇皆出。
又曰：乃奏黄钟，哥大吕，舞《云门》，以祀天神。
乃奏太簇，哥应钟，舞《咸池》，以祀地祇。
由斯而言，以乐祭天地，其来尚矣。
今郊享阙乐，窃以为疑。
《祭统》曰：夫祭有三重焉，献之属莫重于祼，声莫重于升哥，舞莫重于《武宿夜》，此周道也。至于秦奏《五行》，魏舞《咸熙》，皆以用享。
爰逮晋氏，太始之初，傅玄作晋郊庙哥诗三十二篇。
元康中，荀籓受诏成父勖业，金石四县，用之郊庙。
是则相承郊庙有乐之证也。
夫圣王经世，异代同风，虽损益或殊，降杀迭运，未尝不执古御今，同规合矩。
谓郊庙宜设备乐。
于是使内外博议。
骠骑大将军竟陵王诞等五十一人并同万秋议。
尚书左仆射建平王宏议以为：圣王之德虽同，创制之礼或异，乐不相沿，礼无因袭。
自宝命开基，皇符在运，业富前王，风通振古，朝仪国章，并循先代。
至于乐号庙礼，未该往正。
今帝德再昌，大孝御宇，宜讨定礼本，以昭来叶。
寻舜乐称《韶》，汉改《文始》，周乐《大武》，秦革《五行》。
眷夫祖有功而宗有德，故汉高祖庙乐称《武德》，太宗庙乐曰《昭德》。
魏制《武始》舞武庙，制《咸熙》舞文庙。
则祖宗之庙，别有乐名。
晋氏之乐，《正德》、《大豫》，及宋不更名，直为《前》《后》二舞，依据昔代，义舛事乖。
今宜厘改权称，以《凯容》为《韶舞》，《宣烈》为《武舞》。
祖宗庙乐，总以德为名。
若庙非不毁，则乐无别称，犹汉高、文、武，咸有嘉号，惠、景二主，乐无余名。
章皇太后庙，依诸儒议，唯奏文乐。
何休、杜预、范宁注初献六羽，并不言佾者，佾则干在其中，明妇人无武事也。
郊祀之乐，无复别名，仍同宗庙而已。
立庙居灵，四时致享，以申孝思之情。
故《祭义》云：乐以迎来，哀以送往。
郑注云：迎来而乐，乐亲之来；送往而哀，哀其享否，不可知也。
《尚书》曰祖考来格。
《世本》云：神农所造。
又《诗》云：神保遹归。
注曰：归于天地也。
此并言神有去来，则有送迎明矣。
即周《肆夏》之名，备迎送之乐。
古以尸象神，故《仪礼》祝有迎尸送尸，近代虽无尸，岂可阙迎送之礼？
又傅玄有迎神送神哥辞，明江左不迎，非旧典也。
散骑常侍、丹阳尹建城县开国侯颜竣议以为：德业殊称，则干羽异容，时无沿制，故物有损益。
至于礼失道愆，称习忘反，中兴厘运，视听所革，先代缪章，宜见刊正。
郊之有乐，盖生《周易》、《周官》，历代著议，莫不援准。
夫扫地而祭，器用陶匏，唯质与诚，以章天德，文物之备，理固不然。
《周官》曰：国有故，则旅上帝及四望。
又曰：四圭有邸，以祀天旅上帝。
两圭有邸，以祀地旅四望。
四望非地，则知上帝非天。
《孝经》云：郊祀后稷以配天，宗祀文王于明堂，以配上帝。
则《豫》之作乐，非郊天也。
大司乐职，奏黄钟，哥大吕，舞《云门》，以祀天神。
郑注：天神，五帝及日月星辰也。
王者以夏正月祀其所受命之帝于南郊，则二至之祀，又非天地。
考之众经，郊祀有乐，未见明证。
爰自汉元，迄乎有晋，虽时或更制，大抵相因，为不袭名号而已。
今乐曲沦灭，知音世希，改作之事，臣闻其语。
以《正德》为《宣化》之舞，《大豫》为《兴和》之舞，庶足以光表世烈，悦被后昆。
前汉祖宗，庙处各异，主名既革，舞号亦殊。
今七庙合食，庭殿共所，舞蹈之容，不得庙有别制。
后汉东平王苍已议之矣。
又王肃、韩祗以王者德广无外，六代四夷之舞，金石丝竹之乐，宜备奏宗庙。愚谓苍、肃、祗议，合于典礼，适于当今。
左仆射建平王宏又议：竣据《周礼》、《孝经》，天与上帝，连文重出，故谓上帝非天，则《易》之作乐，非为祭天也。
《尚书》云：肆类于上帝。
《春秋传》曰：告昊天上帝。
凡上帝之言，无非天也。
天尊不可以一称，故或谓昊天，或谓上帝，或谓昊天上帝，不得以天有数称，便谓上帝非天。
徐邈推《周礼》国有故，则旅上帝，以知礼天，旅上帝，同是祭天。
旅上帝者，有故而祭也。
《孝经》称严父莫大于配天，故云郊祀后稷以配天，宗祀文王于明堂，以配上帝。
既天为议，则上帝犹天益明也。
不欲使二天文同，故变上帝尔。
《周礼》祀天之言再见，故郑注以前天神为五帝，后冬至所祭为昊天。
竣又云二至之祀，又非天地。
未知天地竟应以何时致享？
《记》云：扫地而祭，器用陶匏。
旨明所用质素，无害以乐降神。
万秋谓郊宜有乐，事有典据。
竣又云东平王苍以为前汉诸祖别庙，是以祖宗之庙可得各有舞乐。至于袷祭始祖之庙，则专用始祖之舞。
故谓后汉诸祖，共庙同庭，虽有祖宗，不宜入别舞。
此诚一家之意，而未统适时之变也。
后汉从俭，故诸祖共庙，犹以异室存别庙之礼。
晋氏以来，登哥诵美，诸室继作。
至于祖宗乐舞，何犹不可迭奏。
苟所咏者殊，虽复共庭，亦非嫌也。
魏三祖各有舞乐，岂复是异庙邪？
众议并同宏：祠南郊迎神，奏《肆夏》。
皇帝初登坛，奏登哥。
初献，奏《凯容》、《宣烈》之舞。
祠庙迎神，奏《肆夏》。
皇帝入庙门，奏《永至》。
皇帝诣东壁，奏登哥。
终献，奏《永安》。
孝建二年十月辛未，有司又奏：郊庙舞乐，皇帝亲奉，初登坛及入庙诣东壁，并奏登哥，不及三公行事。
左仆射建平王宏重参议：公卿行事，亦宜奏登哥。
有司又奏：元会及二庙斋祠，登哥依旧并于殿庭设作。
寻庙祠，依新仪注，登哥人上殿，弦管在下；
今元会，登哥人亦上殿，弦管在下。
文帝章太后庙未有乐章，孝武大明中使尚书左丞殷淡造新哥，明帝又自造昭太后宣太后哥诗。
后汉正月旦，天子临德阳殿受朝贺，舍利从西方来，戏于殿前，激水化成比目鱼，跳跃嗽水，作雾翳日；
毕，又化成黄龙，长八九丈，出水游戏，炫耀日光。
以两大丝绳系两柱头，相去数丈，两倡女对舞，行于绳上，相逢切肩而不倾。
魏晋讫江左，犹有《夏育扛鼎》、《巨象行乳》、《神龟抃舞》、《北负灵岳》、《桂树白雪》、《画地成川》之乐焉。
晋成帝咸康七年，散骑侍郎顾臻表曰：臣闻圣王制乐，赞扬治道，养以仁义，防其邪淫，上享宗庙，下训黎民，体五行之正音，协八风以陶气。
以宫声正方而好义，角声坚齐而率礼，弦哥钟鼓金石之作备矣。
移风改俗，致和乐之极。
末世之伎，设礼外之观，逆行连倒，头足入筥之属，皮肤外剥，肝心内摧。
加以四海朝觐，言观帝庭，耳聆《雅》《颂》之声，目睹威仪之序，足以蹋天，头以履地，反两仪之顺，伤彝伦之大。
方今夷狄对岸，外御为急，兵食七升，忘身赴难，过泰之戏，日禀五斗。
方扫神州，经略中甸，若此之事，不可示远。
宜下太常，纂备雅乐，《箫韶》九成，惟新于盛运；功德颂声，永著于来叶。
愚管之诚，唯垂采察。
于是除《高絙》、《紫鹿》、《跂行》、《鳖食》及《齐王卷衣》、《笮兒》等乐。又减其禀。
宋文帝元嘉十三年，司徒彭城王义康于东府正会，依旧给伎。
总章工冯大列：相承给诸王伎十四种，其舞伎三十六人。
太常傅隆以为：未详此人数所由。
唯杜预注《左传》佾舞云诸侯六六三十六人，常以为非。
八音克谐，然后成乐。
故必以八八为列，自天子至士，降杀以两，两者，减其二列尔。
预以为一列又减二人，至士止余四人，岂复成乐。
按服虔注《传》云：天子八八，诸侯六八，大夫四八，士二八。
旧志云，一曰管。
殿庭八八，诸王则应六八，理例坦然。
又《春秋》，郑伯纳晋悼公女乐二八，晋以一八赐魏绛，此乐以八人为列之证也。
若如议者，唯天子八，则郑应纳晋二六，晋应赐绛一六也。
自天子至士，其文物典章，尊卑差级，莫不以两，未有诸侯既降二列，又列辄减二人，近降太半，非唯八音不具，于两义亦乖，杜氏之谬可见矣。
国典事大，宜令详正。
事不施行。
民之生，莫有知其始也。
含灵抱智，以生天地之间。
夫喜怒哀乐之情，好得恶失之性，不学而能，不知所以然而然者也。
怒则争斗，喜则咏哥。
夫哥者，固乐之始也。
故圣人以五声和其性，以八音节其流，而谓之乐，故能移风易俗，平心正体焉。
天帝使燕夜往，二女覆以玉筐，既而发视之，燕遗二卵，五色，北飞不反。
二女作哥，始为北音。
禹省南土，嵞山之女令其妾候禹于嵞山之阳，女乃作哥，始为南音。
綍音嚣。
夏后孔甲田于东阳萯山，天大风晦冥，迷入民室。
主人方乳，或曰：后来是良日也，必大吉。
后析，斧破断其足。
乃作《破斧》之哥，始为东音。
王右辛余靡长且多力，振王北济，周公乃封之西翟，徙宅西河，追思故处作哥，始为西音。
此盖四方之哥也。
黄帝、帝尧之世，王化下洽，民乐无事，故因击壤之欢，庆云之瑞，民因以作哥。
其后《风》衰《雅》缺，而妖淫靡漫之声起。
周衰，有秦青者，善讴，而薛谈学讴于秦青，未穷青之伎而辞归。青饯之于郊，乃抚节悲歌，声震林木，响遏行云。
薛谈遂留不去，以卒其业。
又有韩娥者，东之齐，至雍门，匮粮，乃鬻哥假食。既而去，余响绕梁，三日不绝。
过逆旅，逆旅人辱之，韩娥因曼声哀哭，一里老幼，悲愁垂涕相对，三日不食。
遽而追之，韩娥还，复为曼声长哥，一里老幼，喜跃抃舞，不能自禁，忘向之悲也。
故雍门之人善哥哭，效韩娥之遗声。
卫人王豹处淇川，善讴，河西之民皆化之。
齐人绵驹居高唐，善哥，齐之右地，亦传其业。
前汉有虞公者，善哥，能令梁上尘起。
《尔雅》曰：徒哥曰谣。
凡乐章古词，今之存者，并汉世街陌谣讴，《江南可采莲》、《乌生》、《十五子》、《白头吟》之属是也。
吴哥杂曲，并出江东，晋、宋以来，稍有增广。
《子夜哥》者，有女子名子夜，造此声。
晋孝武太元中，琅邪王轲之家有鬼哥《子夜》。
殷允为豫章时，豫章侨人庾僧虔家亦有鬼哥《子夜》。
殷允为豫章，亦是太元中，则子夜是此时以前人也。
《凤将雏哥》者，旧曲也。
应琚《百一诗》云：为作《陌上桑》，反言《凤将雏》。
《前溪哥》者，晋车骑将军沈玩所制。
《阿子》及《欢闻哥》者，晋穆帝升平初，哥毕辄呼阿子汝闻不？
语在《五行志》。
后人演其声，以为二曲。
《团扇哥》者，晋中书令王珉与嫂婢有情，爱好甚笃，嫂捶挞婢过苦，婢素善哥，而珉好捉白团扇，故制此哥。
不知谁所改作也。
逵之妻，高祖长女也，呼旿至阁下，自问敛送之事，每问，辄叹息曰：丁督护其声哀切，后人因其声，广其曲焉。
《懊憹哥》者，晋隆安初，民间讹谣之曲。
宋少帝更制新哥，太祖常谓之《中朝曲》。
《六变》诸曲，皆因事制哥。
《长史变》者，司徒左长史王廞临败所制。
《读曲哥》者，民间为彭城王义康所作也。
其哥云死罪刘领军，误杀刘第四是也。
古者天子听政，使公卿大夫献诗，耆艾修之，而后王斟酌焉。
秦、汉阙采诗之官，哥咏多因前代，与时事既不相应，且无以垂示后昆。
汉武帝虽颇造新哥，然不以光扬祖考、崇述正德为先，但多咏祭祀见事及其祥瑞而已。
商周《雅颂》之体阙焉。
傅毅、张衡所赋，皆其事也。
曹植《鞞舞哥序》曰：汉灵帝《西园故事》，有李坚者，能《鞞舞》。遭乱，西随段煨。
坚既中废，兼古曲多谬误，异代之文，未必相袭，故依前曲改作新哥五篇，不敢充之黄门，近以成下国之陋乐焉。
晋《鞞舞哥》亦五篇，又《铎舞哥》一篇，《幡舞哥》一篇，《鼓舞伎》六曲，并陈于元会。
今《幡》、《鼓》哥词犹存，舞并阙。
又云晋初有《杯盘舞》、《公莫舞》。
史臣按：杯盘，今之《齐世宁》也。
张衡《舞赋》云：历七盘而纵蹑。
王粲《七释》云：七盘陈于广庭。
近世文士颜延之云：递间关于盘扇。
皆以七盘为舞也。
《搜神记》云：晋太康中，天下为《晋世宁舞》，矜手以接杯盘反覆之。
此则汉世唯有盘舞，而晋加之以杯，反覆之也。
《公莫舞》，今之巾舞也。
相传云项庄剑舞，项伯以袖隔之，使不得害汉高祖。且语庄云：公莫。
古人相呼曰公，云莫害汉王也。
今之用巾，盖像项伯衣袖之遗式。
江左初，又有《拂舞》。
扬泓《拂舞序》曰：自到江南，见《白符舞》，或言《白凫鸠舞》，云有此来数十年。
察其词旨，乃是吴人患孙皓虐政，思属晋也。
又有《白珝舞》，按舞词有巾袍之言；珝本吴地所出，宜是吴舞也。
晋《俳歌》又云：皎皎白绪，节节为双。
吴音呼绪为珝，疑白珝即白绪。
《鞞舞》，故二八，桓玄将即真，太乐遣众伎，尚书殿中郎袁明子启增满八佾，相承不复革。
宋明帝自改舞曲哥词，并诏近臣虞龢并作。
荆州刺史沈攸之又造《西乌飞哥曲》，并列于乐官。
前世乐饮，酒酣，必起自舞。《诗》云屡舞仙仙是也。
宴乐必舞，但不宜屡尔。
讥在屡舞，不讥舞也。
汉武帝乐饮，长沙定王舞又是也。
魏、晋已来，尤重以舞相属。所属者代起舞，犹若饮酒以杯相属也。
谢安舞以属桓嗣是也。近世以来，此风绝矣。
孝武大明中，以《鞞》、《拂》、杂舞合之钟石，施于殿庭。
顺帝升明二年，尚书令王僧虔上表言之，并论三调哥曰：臣闻《风》、《雅》之作，由来尚矣。
故郑相出郊，辩声知戚；
延陵入聘，观乐知风。
是则音不妄启，曲岂徒奏。
哥倡既设，休戚已征，清浊是均，山琴自应。
今帝道四达，礼乐交通，诚非寡陋所敢裁酌。
今总章旧佾二八之流，袿服既殊，曲律亦异，推今校古，皎然可知。
又哥钟一肆，克谐女乐，以哥为称，非雅器也。
大明中，即以宫县合和《鞞》、《拂》，节数虽会，虑乖雅体。
将来知音，或讥圣世。
若谓钟舞已谐，不欲废罢，别立哥钟，以调羽佾，止于别宴，不关朝享，四县所奏，谨依雅则，斯则旧乐前典，不坠于地。
臣昔已制哥磬，犹在乐官，具以副钟，配成一部，即义沿理，如或可安。
又今之《清商》，实由铜雀，魏氏三祖，风流可怀，京、洛相高，江左弥重。
而情变听改，稍复零落，十数年间，亡者将半。
自顷家竞新哇，人尚谣俗，务在噍危，不顾律纪，流宕无涯，未知所极，排斥典正，崇长烦淫。
士有等差，无故不可以去礼；
乐有攸序，长幼不可以共闻。
方今尘静畿中，波恬海外，《雅》《颂》得所，实在兹辰。
臣以为宜命典司，务勤课习，缉理旧声，迭相开晓，凡所遗漏，悉使补拾。曲全者禄厚，艺敏者位优。
风以靡之，可不训自革。
诏曰：僧虔表如此。
夫钟鼓既陈，《雅》《颂》斯辨，所以惠感人祇，化动翔泳。
顷自金龠弛韵，羽佾未凝，正俗移风，良在兹日。
昔阮咸清识，王度昭奇，乐绪增修，异世同功矣。
便可付外遵详。
八音一曰金。
钟者，《世本》云黄帝工人垂所造。
中者曰剽，剽音瓢。
县钟磬者曰笋虡，横曰笋，从曰虡。
蔡邕曰：写鸟兽之形，大声有力者以为钟虡，清声无力者以为磬虚，击其所县，知由其虡鸣焉。
袴如钟而大。
史臣案：前代有大钟，若周之无射，非一，皆谓之钟；
袴之言，近代无闻焉。
圆如碓头，大上小下，今民间犹时有其器。
《周礼》，以金筼和鼓。
《周礼》，以金镯节鼓。
铙，如铃而无舌，有柄，执而鸣之。
《周礼》，以金铙止鼓。
汉《鼓吹曲》曰铙哥。
《周礼》，以金铎通鼓。
八音二曰石。
《世本》云叔所造，不知叔何代人。
《尔雅》曰：形似犁筜，以玉为之。
大曰綍。
八音三曰土。
《世本》云，暴新公所造，亦不知何代人也。
周畿内有暴国，岂其时人乎？
烧土为之，大如鹅卵，锐上平底，形似称锤，六孔。
《尔雅》云，大者曰祇，祇音叫。
土，埙也。
八音四曰革。
大曰鼓，小曰朄，又曰应。
又减其禀。
应劭《风俗通》曰：不知谁所造。
四面者曰路鼓、路鞉。
《周礼》：以雷鼓祀天神，以灵鼓鼓社祭，以路鼓致鬼享。
鼓长八尺者曰鼓，以鼓军事。
长丈二尺者曰鼛鼓，凡守备及役事则鼓之。
鼜，《周礼》音戚，今世音切豉反。
长六尺六寸者曰晋鼓，金奏则鼓之。
应鼓在大鼓侧，《诗》云应朄悬鼓是也。
小鼓有柄曰鞀。
《月令》仲夏修鞀、鞞。
又有鼍鼓焉。
节，不知谁所造。
傅玄《节赋》云：黄钟唱哥，《九韶》兴舞。口非节不咏，手非节不拊。
八音五曰丝。
琴，马融《笛赋》云：宓羲造琴。
《尔雅》大琴曰离，二十弦。
齐桓曰号钟，楚庄曰绕梁，相如曰燋尾，伯喈曰绿绮，事出傅玄《琴赋》。
瑟，马融《笛赋》云神农造瑟。
箫，《世本》云：舜所造。
筑，不知谁所造。
史籍唯云高渐离善击筑。
筝，秦声也。
傅玄《筝赋序》曰：世以为蒙恬所造。
今观其体合法度，节究哀乐，乃仁智之器，岂亡国之臣所能关思哉？
《风俗通》则曰：筑身而瑟弦。不知谁所改作也。
琵琶，傅玄《琵琶赋》曰：汉遣乌孙公主嫁昆弥，念其行道思慕，故使工人裁筝、筑，为马上之乐。
欲从方俗语，故名曰琵琶，取其易传于外国也。
《风俗通》云：以手琵琶，因以为名。杜挚云：长城之役，弦鼗而鼓之。
其器不列四厢。
汉武帝赛灭南越，祠太一后土用乐，令乐人侯晖依琴作坎侯，言其坎坎应节奏也。
侯者，因工人姓尔。
后言空，音讹也。
古施郊庙雅乐，近世来专用于楚声。
宋孝武帝大明中，吴兴沈怀远被徙广州，造绕梁，其器与空侯相似。怀远后亡，其器亦绝。
八音六曰木。
《乐记》曰：圣人作为控、楬、埙、篪。
其它皆相似也。
柷如漆筒，方二尺四寸，深尺八寸，中有椎柄，连底挏之，令左右击敔。
，状如伏虎，背上有二十七鉏铻。以竹长尺名曰止，横擽之，以节乐终也。
八音七曰匏。
笙，随所造，不知何代人。列管匏内，施簧管端。
宫管在中央，三十六簧曰竽；
竽今亡。
大笙谓之巢，小者谓之和。
其笙中之簧，女娲所造也。
《诗》传云：吹笙则簧鼓矣。
盖笙中之簧也。
《尔雅》曰：笙十九簧者曰巢。
汉章帝时，零陵文学奚景于舜祠得笙，白玉管。
八音八曰竹。
律吕在《律历志》。
《尔雅》曰：编二十三管，尺四寸者曰言；十六管长尺二寸者筊。
筊者爻。
前世有洞箫，其器今亡。
蔡邕曰：箫，编竹有底。
然则邕时无洞箫矣。
管，《尔雅》曰：长尺，围寸，并漆之，有底。
簥音骄；
小者曰篎，篎音妙。
古者以玉为管，舜时西王母献白玉琯是也。
蔡邕章句曰：管者，形长尺，围寸，有孔无底。
其器今亡。
篪，《世本》云：暴新公所造。
虽不知暴新公何代人，而非舜前人明矣。
舜时西王母献管，则是已有其器，新公安得造篪乎？
《尔雅》曰：篪，大者尺四寸，围三寸，曰沂。
，铎也。
小者尺二寸。
今有胡篪，出于胡吹，非雅器也。
籥，不知谁所造。
《周礼》有籥师，掌教国子秋冬吹籥。
今《凯容》、《宣烈》舞所执羽籥是也。盖《诗》所云左手执籥，右手秉翟者也。
《尔雅》云：籥如笛，三孔而短小。
《广雅》云，七孔。
大者曰产，中者曰仲，小者曰箹。
箹音握。
笛，案马融《长笛赋》，此器起近世，出于羌中，京房备其五音。
又称丘仲工其事，不言仲所造。
《风俗通》则曰：丘仲造笛，武帝时人。
其后更有羌笛尔。
三说不同，未详孰实。
絪，杜挚《笳赋》云：李伯阳入西戎所造。
汉旧注曰：，号曰吹鞭。
《晋先蚕注》：车驾住，吹小；
发，吹大。
汉旧《筝笛录》有其曲，不记所出本末。
鼓吹，盖短箫铙哥。
蔡邕曰：军乐也，黄帝岐伯所作，以扬德建武，劝士讽敌也《周官》曰：师有功则恺乐。
《左传》曰，晋文公胜楚，振旅，凯而入。
《司马法》曰：得意则恺乐恺哥。
雍门周说孟尝君，鼓吹于不测之渊。
说者云，鼓自一物，吹自竽、籁之属，非箫、鼓合奏，别为一乐之名也。
然则短箫铙哥，此时未名鼓吹矣。
应劭汉《卤簿图》，唯有骑执。
即笳，不云鼓吹，而汉世有黄门鼓吹。
汉享宴食举乐十三曲，与魏世鼓吹长箫同。
长箫短箫，《伎录》并云，丝竹合作，执节者哥。
又《建初录》云，《务成》、《黄爵》、《玄云》、《远期》，皆骑吹曲，非鼓吹曲。
此则列于殿庭者为鼓吹，今之从行鼓吹为骑吹，二曲异也。
又孙权观魏武军，作鼓吹而还，此又应是今之鼓吹。
魏、晋世，又假诸将帅及牙门曲盖鼓吹，斯则其时谓之鼓吹矣。
魏、晋世给鼓吹甚轻，牙门督将五校，悉有鼓吹。
晋江左初，临川太守谢摛每寝，辄梦闻鼓吹。
有人为其占之曰：君不得生鼓吹，当得死鼓吹尔。
摛击杜韬战没，追赠长水校尉，葬给鼓吹焉。
今则甚重矣。
角，书记所不载。
或云出羌胡，以惊中国马；
或云出吴越。
《诗》云：坎其击缶。
毛传曰：盎谓之缶。
筑城相杵者，出自梁孝王。
孝王筑睢阳城，方十二里，造倡声，以小鼓为节，筑者下杵以和之。
后世谓此声为《睢阳曲》，至今传之。
魏、晋之世，有孙氏善弘旧曲，宋识善击节倡和，陈左善清哥，列和善吹笛，郝索善弹筝，硃生善琵琶，尤发新声。
傅玄著书曰：人若钦所闻而忽所见，不亦惑乎设此六人生于上世，越古今而无俪，何但夔、牙同契哉案此说，则自兹以后，皆孙、硃等之遗则也。
蔡邕论叙汉乐曰：一曰郊庙神灵，二曰天子享宴，三曰大射辟雍，四曰短箫铙歌。
天命有晋，穆穆明明。
我其夙夜，祗事上灵。
常于时假，迄用有成。
于荐玄牡，进夕其牲。
崇德作乐，神祗是听。
右祠天地五郊夕牲歌一篇。
宣文烝哉，曰靖四方。
永言保之，夙夜匪康。
光天之命，上帝是皇。
阴祀设，吉礼施。
神祗隆假，享福无疆。
右祠天地五郊迎送神歌一篇。
天祚有晋，其命惟新。
受终于魏，奄有兆民。
众神感，群灵仪。
大孝昭，祭礼供。
神祇来格，福禄是臻。
祐享有晋，兆民戴之。
畏天之威，敬授民时。
不显不承，于犹绎思。
庶几夙夜，惟晋之祺。
宣文惟后，克配彼天。
抚宁四海，保有康年。
万国既光，神定厥祥。
爰立曲制，爰修礼纪。作民之极，莫匪资始。
克昌厥后，永言保之。
右飨天地五郊歌三篇。
伊大晋，德兼往古。
受终于天，光济万国。
虔于郊祀，祗事上皇。
天祐圣皇，万邦来贺。
受天之祚，神和四暢。
右天地郊明堂夕牲歌。
于赫大晋，膺天景祥。
二帝迈德，宣兹重光。
我皇受命，奄有万方。
郊祀配享，礼乐孔章。
右天地飨神歌。
右天地郊明堂降神歌。
整泰坛，祀皇神。
精气感，百灵宾。
蕴硃火，燎芳薪。
紫烟游，冠青云。
神之体，靡象形。
旷无方，幽以清。
神之来，光景照。
听无闻，视无兆。
神之至，举歆歆。
灵爽协，动余心。
神之坐，同欢娱。
泽云翔，化风舒。
嘉乐奏，文中声。
八音谐，神是听。
咸洁斋，并芬芳。
烹牷牲，享玉觞。
神说飨，歆禋祀。
祐大晋，降繁祉。
胙京邑，行四海。
保天年，穷地纪。
右天郊飨神歌。
。
祗之体，无形象。
祗之出，渼若有。
祗之来，遗光景。
照若存，终冥冥。
天地弗违，以和神人。
祗之坐，同欢豫。
泽雨施，化云布。
乐八变，声教敷。
斋既洁，侍者肃。
三朝献酒，万寿是膺。
飨嘉庆，歆德馨。
溢九壤，格天庭。
右地郊飨神歌。
经始明堂，享祀匪懈。
赫赫上帝，既高既崇。
于铄皇祖，圣德钦明。
率土敬职，万方来祭。
常于时假，保胙永世。
右明堂飨神歌。
澄四海，清三光。
承宸极，当盛明。
雷在地，时未光。
高猷远暢，朝有遗芳。
开元首正，礼交乐举。
六曲联事，九官列序。
有牷在涤，有洁在俎。
以荐王衷，以答神祜。
右天地郊夕牲歌。
维圣飨帝，维孝飨亲。
皇乎备矣，有事上春。
礼行宗祀，敬达郊禋。
金枝中树，广乐四陈。
陟配在京，降德在民。
奔精照夜，高燎炀晨。
阴明浮烁，沈崇深沦。
告成大报，受厘元神。
月御按节，星驱扶轮。
右天地郊迎送神歌。
营泰畤，定天衷。
思心睿，谋筮从。
建表蕝，设郊宫。
田烛置，爟火通。
历元旬，律首吉。
中星兆，六宗秩。
具陈器，备礼容。
望帝阍，耸神跸。
洁粢酌，娱太一。
稞既始，献又终。
飨宋德，胙王功。
地纽谧，乾枢回。
旌弊日，车若云。
晔帝京，辉天邑。
构瑶戺，耸珠帘。
登歌奏舞，神乐其和。
牲日展，盛自躬。
皇德远，大孝昌。
灵无远，天下母。
右迎神歌诗。
三言，依木数。
雍台辨朔，泽宫练辰。
六瑚贲室，八羽华庭。昭事先圣，怀濡上灵。
《肆夏》式敬，升歌发德。
上帝是祐，下民所安。
右登歌词。
维天为大，维圣祖是则。
内灵八辅，外光四瀛。
蒿宫仰盖，日馆希旌。
复殿留景，重檐结风。
刮楹接纬，达响承虹。
设业设虚，在王庭。
肇禋祀，克配乎灵。
右歌太祖文皇帝词。
参映夕，驷照晨。
灵乘震，司青春。
雁将向，桐始蕤。
柔风舞，暄光迟。
萌动达，万品新。
润无际，泽无垠。
右歌青帝词。
龙精初见大火中。
硃光北至圭景同。
帝位在《离》实司衡。
水雨方降木槿荣。
右歌赤帝辞。
裁化遍寒燠，布政周炎凉。
景丽条可结，霜明冰可折。
凯风扇硃辰，白云流素节。
随时变化，庶物乃成。
帝运缉万有，皇灵澄国步。
右歌黄帝辞。
百川如镜，天地爽且明。
云冲气举，德盛在素精。
木叶初下，洞庭始扬波。
夜光彻地，翻霜照悬河。
万机理，庶事康。
浃地奉渥，罄宇承秋灵。
右歌白帝辞。
玄云合，晦鸟路。
白云繁，亘天涯。
饬国典，闭关梁。
福九域，祚八乡。
晨晷促，夕漏延。
大阴极，微阳宣。
鹊将巢，冰已解。
气濡水，风动泉。
右歌黑帝辞。
蕴礼容，余乐度。
灵方留，景欲暮。
开九重，肃五达。
凤参差，龙已秣。
云既动，河既梁。
万里照，四空香。
旋庭寂，玉殿虚。
睿化凝，孝风炽。
顾灵心，结皇思。
右送神歌辞。
虔明祀，祗三灵。
《羽龠舞歌》：羲皇之初，天地开元。
汉初建国家，匡九州。
蛮荆震服，五刃三革休。
安不忘备武乐修。
宴我宾师，敬用御天，永乐无忧。
子孙受百福，常与松乔游。
蒸庶德，莫不咸欢柔。
右《矛俞新福歌》。
材官选士，剑弩错陈。
应桴蹈节，俯仰若神。
绥我武烈，笃我淳仁。
理管弦，有来斯和。
右《弩俞新福歌》。
我功既定，庶士咸绥。
乐陈我广庭，式宴宾与师。
平九有，抚民黎。
荷天宠，延寿尸。
千载莫我违。
右《安台新福歌》曲。
仁恩广覆，猛节横逝。
自古立功，莫我弘大。
桓桓征四国，爰及海裔。
右《行辞新福歌》曲。
惟圣皇，德巍巍，光四海。
爰制《大豫》，宣德舞功。
肆舞士，剑弩齐列，戈矛为之始。
进退疾鹰鹞，龙战而豹起。
如乱不可乱，动作顺其理，离合有统纪。
剑为短兵，其势险危。
疾逾飞电，回旋应规。
武节齐声，或合或离。
兵法攸象，军容是仪。
弩为远兵军之镇，其发有机。
体难动，往必速，重而不迟。
《弩俞》之乐，一何奇变多姿，退若激，进若飞。
五声协，八音谐。
宣武象，赞天威。
穷武者丧，何但败北。
柔弱亡战，国家亦废。
秦始徐偃，既已作戒前世。
先王鉴其机，修文整武艺。
文武足相济，然后得光大。
亢必危，盈必倾。
去危倾，守以平。
混文武，顺天经。
网罟禽兽，群黎以安。
神农教耕，创业诚难。
轩辕既勤止，尧舜匪荒宁。
夏禹治水，汤武又用兵。
孰能保安逸，坐致太平？
圣皇迈乾乾，天下兴颂声，穆穆且明明。
澄四海，清三光。万机理，庶事康。
潜龙升，仪凤翔。
风雨时，物繁昌。
却走马，降瑞祥。
扬仄陋，简忠良。
百禄是荷，眉寿无疆。
阳升垂清景，阴降兴浮云。
中和含氛氲，万物各异群。
人伦得其序，众生乐圣君。
三统继五行，然后有质文。
皇王殊运代，治乱亦缤纷。
越牺农，邈舜禹。
参天地，陵三五。
礼唐周，乐《韶武》。岂唯《箫韶》六代具举。
泽霑地境，化充天宇。
圣明临朝，元凯作辅，普天同乐胥。
浩浩元气，遐哉太清。
五行流迈，日月代征。
圣皇继天，光济群生。
化之以道，万国咸宁。
受兹介福，延于亿龄。
嘉豢孔时，供兹享祀。
神鉴厥诚，博硕斯歆。
神考降飨，以虞孝孙之心。
右祠庙夕牲歌。
以时享祀，神明降之。
祚我无疆，受天之祜。
赫赫太上，巍巍圣祖。
明明烈考，丕承继序。
右祠庙迎送神歌。
经始宗庙，神明戾止。
和灵祇，恭明祀。
假哉皇祖，绥予孙子。
右祠征西将军登歌。
嘉乐肆庭，荐祀在堂。
皇皇宗庙，乃祖先皇。
礼有仪，乐有则。
右祠豫章府君登歌。
显矣皇祖，帝祉肇臻。
惠我无疆，享祚永年。
右祠颍川府君登歌。
高明清亮，匪竞柔克。
笃生圣祖，光济四国。
右祠京兆府君登歌。
勤施四方，夙夜敬止。
载敷文教，载扬武烈。
匡定社稷，龚行天罚。
经始大业，造创帝基。
畏天之命，于时保之。
右祠宣皇帝登歌。
执竞景皇，克明克哲。
纂宣之绪，耆定厥功。
业业在位，帝既勤止。
维天之命，于穆不已。
右祠景皇帝登歌。
猗欤盛欤，先皇圣文。
敷以纯风，濯以清波。
柔远能迩，简授英贤。
创业垂统，勋格皇天。
右祠文皇帝登歌。
曰晋是常，享祀时序。
宗庙致敬，礼乐具举。
敷天之下，罔不休嘉。
亦有和羹，荐羞斯备。
蒸蒸永慕，感时兴思。
祖考来格，祐我邦家。
四海来格，礼仪有容。
钟鼓振，管弦理。舞开元，歌永始。
理管弦，振鼓钟。
舞象德，歌咏功。
舞象功，歌咏德。
右祠庙飨神歌二篇。
于赫高祖，德协灵符。
应运拨乱，厘整天衢。
勋格宇宙，化动八区。
神石吐瑞，灵芝自敷。
肇基天命，道均唐虞。
景皇承运，纂隆洪绪。
蠢矣二寇，扰我扬楚。
乃整元戎，以膏齐斧。
太祖齐圣，王猷诞融。
仁教四塞，天基累崇。
皇室多难，严清紫宫。
威厉秋霜，惠过春风。
平蜀夷楚，以文以戎。
奄有参墟，声流无穷。
殊域既宾，伪吴亦平。
晨流甘露，宵映朗星。
野有击壤，路垂颂声。
运屯百六，天罗解贯。
元皇勃兴，网笼江汉。
仰齐七政，俯平祸乱。
化若风行，泽犹雨散。
沦光更耀，金辉复焕。
德冠千载，蔚有余粲。
奸逆纵忒，罔式皇度。
宏猷渊塞，高罗云布。
品物咸宁，洪基永固。
惟圣皇，道化彰。
式宣德音，暢物以和。
连理映阜，鸣凤栖柯。
同规放勋，义盖山河。
康皇穆穆，仰嗣洪德。
闲邪以诚，镇物以默。
威静区宇，道宣邦国。
序四气，耀三光。
声教洋溢，惠滂流。
幽赞玄妙，爰该曲章。
西平僭蜀，北静旧疆。
于穆哀皇，圣心虚远。
雅好玄古，大庭是践。
道尚无为，治存易简。
上化如风，民应如草。
愔愔《云》《韶》，尽美尽善。
皇矣简文，于昭于天。
灵明若神，周淡如渊。
冲应其来，实与其迁。
娓娓心化，日用不言。
易而有亲，简而可传。
观流弥远，求本愈玄。
天鉴有晋，钦哉烈宗。
乐有文，礼无倦。
威而不猛，约而能通。
神钲一震，九域来同。
道积淮海，《雅》《颂》自东。
气陶淳露，化协时雍。
肃肃清庙，巍巍圣功。
万国来宾，礼仪有容。
钟鼓振，金石熙。
宣兆祚，武开基。
说功德，吐清歌。
民无不悦，道无不往。
礼有仪，乐有式。
咏九功，永无极。
绵绵遐绪，昭明载融。
汉德未远，尧有遗风。
于穆皇祖，永世克隆。
融皇风，穷一变。
右祠北平府君登歌。
崇多仪，繁礼容。
右祠相国掾府君登歌。
堂献六瑚，庭舞八羽。
先王有典，克禋皇祖。丕显洪烈，永介休祜。
右祠开封府君登歌。
钟鼓喤喤，威仪将将。
温恭礼乐，敬享曾皇。
迈德垂仁，系轨重光。
天命纯嘏，惠我无疆。
右祠武原府君登歌。
铄矣皇祖，帝度其心。
永言配命，播兹徽音。
思我茂猷，如玉如金。
骏奔在陛，是鉴是歆。
右祠东安府君登歌。
烝哉孝皇，齐圣广渊。
发祥诞庆，景胙自天。
德敷金石，道被管弦。
有命既集，徽风永宣。
右祠孝皇帝登歌。
惟天有命，眷求上哲。
赫矣圣武，抚运桓拨。
功并敷土，道均汝坟。
止戈曰武，经纬称文。
鸟龙失纪，云火代名。
受终改物，作我宋京。
降德兆民，升歌清庙。
右祠高祖武皇帝登歌。
奕奕寝庙，奉璋在庭。
笙龠既列，牺象既盈。
黍稷匪芳，明祀惟馨。
乐具礼充，洁羞荐诚。
灵之来，辰光溢。
济济群辟，永观厥成。
右祠七庙享神登歌。
右食举歌十章。
于穆睿考，袭圣承矩。
绥宇宙，万国和。
辟我皇维，缔我宋宇。
复礼辑乐，散马堕城。
泽牣九有，化浮八瀛。
庆云承掖，甘露飞甍。肃肃清庙，徽徽宫。
舞蹈象德，笙磬陈风。
黍稷非盛，明德惟崇。
神其歆止，降福无穷。
禀祥月辉，毓德轩光。
硃弦玉龠，式载琼芳。
天鉴有晋，世祚圣皇。
时齐七政，朝此万方。
钟鼓斯震，九宾备礼。
于邈先后，实司于天。
君后是象，威仪孔虔。
礼有容，乐有仪。
右《天鉴》四章，章四句。
于赫明明，圣德龙兴。
明明圣帝，龙飞在天。
敷佑四方，如日之升。
自天降祚，元吉有征。
右《于赫》一章，八句。
天命大晋，载育群生。
于穆上德，随时化成。
自祖配命，皇皇后辟。
继天创业，宣文之绩。
克恭克俭，足教足食。
既教食之，弘济艰难。
乃正丘郊，乃定冢社。
暠暠作宗，光宅天下。
惟敬朝飨，爰奏食举。
树羽设业，笙镛以间。
琴瑟齐列，亦有篪埙。
喤々鼓钟，枪枪磬管。
八音克谐，载夷载简。
既夷既简，其大不御。
风化潜兴，如云如雨。
如云之覆，如雨之润。
声教所暨，无思不顺。
教以化之，乐以和之。
和而养之，时惟邕熙。
右《天命》十三章，章四句。
食举东西厢歌。
天命有晋，光济万国。
穆穆圣皇，文武惟则。
载韬政刑，载崇礼教。
我敷玄化，臻于中道。
右《正德舞歌》。
于铄皇晋，配天受命。
熙帝之光，世德惟圣。
嘉乐《大豫》，保祐万姓。
先天弗违，虔奏天时。
右《大豫舞歌》。
锡兹繁祉，聿怀多福。
肆觐群后，爰及卿士。
钦顺则元，允也天子。
明明天子，临下有赫。
四表宅心，惠浃荒貊。
柔远能迩，孔淑不逆。
来格祁祁，邦家是若。
丕显哲命，顾柔三祖。
世德作求，奄有九土。
思我皇度，彝伦攸序。
惟祖惟宗，高朗缉熙。
聿求厥成，我皇崇之。
践元辰，延显融。
献羽觞，祈令终。
我皇寿而隆，我皇茂而嵩。
我有嘉宾，是应是贶。
人之好我，式遵德让。
既朝乃宴，以洽百礼。
颁以位叙，或廷或陛。
登傧台叟，亦有兄弟。
胥子陪僚，宪兹度楷。
观颐养正，降福孔偕。
昔我三后，大业是维。
今我圣皇，焜耀前晖。奕世重规，明照九畿。
思辑用光，时罔有违。
陟禹之迹，莫不来威。
天被显禄，福履是绥。
《三后》一章，十二句。
廓开宇宙，正世立则。
变化不经，民无瑕慝。
创业垂统，兆我晋国。
夷险平乱，威而不猛。
七德咸宣，其宁惟永。
则天作孚，大哉为君。
慎徽五典，帝载是勤。
文武发挥，茂建嘉勋。
善世不伐，服事参分。
德博化隆，道冒无垠。
隆化洋洋，帝命溥将。
登我晋道，越惟圣皇。
龙飞革运，临焘八荒。
睿哲钦明，配踪虞唐。
封建厥福，骏发其祥。
庆元吉，宴三朝。
元侯列辟，四岳蕃王。
旅揖在庭，嘉客在堂。
宋卫既臻，陈留山阳。
我有宾使，观国之光。
贡贤纳计，献璧奉璋。
振鹭于飞，鸿渐其翼。
君子来朝，言观其极。
将远不仁，训以淳粹。
幽明有伦，俊乂在位。
九族既睦，庶邦顺比。
协时正统，殊涂同致。
厚德载物，灵心隆贵。
树之典象，诲之义类。
上教如风，下应如卉。
一人有庆，群萌以遂。
我后宴喜，令闻不坠。
礼仪卒度，物有其容。
々庭燎，喤喤鼓钟。
笙磬咏德，万舞象功。
其和如乐，庶品时邕。
首定荆楚，遂平燕秦。
娓娓文皇，迈德流仁。
爰造草昧，应乾顺民。
灵瑞告符，休征飨震。
肃慎率职，楛矢来陈。
韩惛进乐，均协清《钧》。
西旅献獒，扶南效珍。
我皇抚之，景命惟新。
愔愔嘉会，有闻无声。
礼充乐备，《箫韶》九成。
恺乐饮酒，酣而不盈。
率土欢豫，邦国以宁。
王猷允塞，万载无倾。
人文垂则，盛德有容。
声以依咏，舞以象功。
干戚发挥，节以笙镛。
羽龠云会，翊宣令踪。
敷美尽善，允协时邕。
万邦洋洋，承我晋道。
配天作享，元命有造。
文武旁作，庆流四表。
豫顺以动，大哉惟时。
王泽流，太平始。
兆我区夏，宣文是基。
大业惟新，我皇隆之。
重光累曜，钦明文思。
迄用有成，惟晋之祺。
穆穆圣皇，受命既固。
品物咸宁，芳烈云布。
文教旁通，笃以淳素。
作乐崇德，同美《韶》、《濩》。
浚邈幽遐，式遵王度。
后皇延遐祚，安乐抚万方。
右王公上寿诗一章。
明明在上，丕显厥繇。
翼翼三寿，蕃后惟休。
群生渐德，六合承流。
三正元辰，朝庆鳞萃。
华夏奉职贡，八荒觐殊类。
黻冕充广庭，鸣玉盈朝位。
济济朝位，言观其光。
思皇享多祜，嘉乐永无央。
小大咸敬，上下有礼。
升瑞奠贽，乃侯乃公。
穆穆天尊，隆礼动容。
朝享上，下咸雍。
舞盛德，歌九功。
扬芳烈，播休踪。
体至和，感阴阳。
怀柔百神，辑祥祯。
潜龙跃，雕虎仁。
仪凤鸟，届游麟。
枯蠹荣，竭泉流。
菌芝茂，枳棘柔。
和气应，休征滋。
协灵符，彰帝期。
昊天成命，赉皇家，赉皇家。
世资圣哲，三后在天，启鸿烈。
九功既歌，六代惟时。
恆文示象，代气著期。
五韪来备，嘉生以遂。
申繁祉，胤无疆。
本枝百世，继绪不忘。
继绪不忘，休有烈光。
永言配命，惟晋之祥。
广大配天地，顺动若陶钧。
玄化参自然，至德通神明。
清风暢八极，流泽被无垠。
惟天降嘏，神祇保定。
有命既集，光帝猷。
明耀参日月，功化侔四时。
惠滂流，移风俗。
多士盈朝，贤俊比屋。
敦世心，斫雕反素朴。
反素朴，怀庶方。
干戚舞阶庭，疏狄说遐荒。
扶南假重译，肃慎袭衣裳。
云覆雨施，德洽无疆。
旁作穆穆，仁化翔。
朝元日，宾王庭。
六合宁，承圣明。
衍和乐，竭祗诚。
仰嘉惠，怀德馨。
游淳风，泳淑清。
协亿兆，同欢荣。
肇建帝业，开国有晋。
运阴阳，御六气。
殷群生，成性类。
王道浃，治功成。
人伦序，俗化清。
崇礼乐，式仪刑。
奏《九夏》，舞《云》《韶》。
迈德音，流英声。
王泽洽，道登隆。
绥函夏，总华戎。
齐德教，混殊风。
混殊风，康万国。
崇夷简，尚敦德。
弘王度，表遐则。
右食举东西厢乐诗十一章。
于赫皇祖，迪哲齐圣。
经纬大业，基天之命。
克开洪绪，诞笃天庆。
冠日月，佩五星。
成民立政，仪刑万邦。
式固崇轨，光绍前踪。
圣皇君四海，顺人应天期。
参德天地，比功四时。
明明我后，玄德通神。
受终正位，协应天人。
容民厚下，育物流仁。
跻我王道，晖光日新。
右雅乐正旦大会行礼诗四章。
大明垂曜，旁烛无疆。
蚩蚩庶类，风德永康。
皇道惟清，礼乐斯经。
金石在县，万舞在庭。
象容表庆，协律被声。
轶《武》超《濩》，取节六英。
同进退让，化渐无形。
惟天之命，符运有归。
赫赫大晋，三后重晖。
继明绍世，光抚九围。
我皇绍期，遂在璿玑。
慎徽五典，玄教遐通。
淳化既穆，王道协隆。
仁及草木，惠加昆虫。
万机莫综，皇斯清之。
丕显大业，永世弥崇。
上寿酒，乐未央。
大晋应天庆，皇帝永无疆。
右诗一章，王公上寿酒所用。
穆穆天子，光临万国。
多士盈朝，莫匪俊德。
流化罔极，王猷允塞。
嘉会置酒，嘉宾充庭。
羽旄耀辰极，钟鼓振泰清。
济济锵锵，金振玉声。
礼乐具，宴嘉宾。眉寿祚圣皇，景福惟日新。
献酬纳贽，崇此礼容。
丰肴万俎，旨酒千钟。
嘉乐尽乐宴，福禄咸攸同。
道化行，风俗清。
《箫韶》作，咏九成。
至治哉乐无穷。
元首聪明，股肱忠。
澍丰泽，扬清风。
嘉瑞出，灵应彰。
麒麟见，凤皇翔。
醴泉涌，流中唐。
嘉禾生，穗盈箱。
降繁祉，祚圣皇。
承天位，统万国。
受命应期，授圣德。
四世重光，宣开洪业，景克昌，文钦明，德弥彰。
泰始建元，凤皇龙兴。龙兴伊何，享祚万乘。
图书焕炳，金石有征。
德光大，道熙隆。
奕奕万嗣，明明显融。
保兹永祚，与天比崇。
三叶合重光，泰始开洪基。
宇宙清且泰，黎庶咸雍熙。
惟天降命，翼仁祐圣。
于穆三皇，载德弥盛。
总齐璇玑，光统七政。
百揆时序，化若神圣。
四海同风，兴至仁。
济民育物，拟陶钧。拟陶钧，垂惠润。
德化宣，芬芳播来胤。
清庙何穆穆，皇极辟四门。
皇极辟四门，万机无不综。
娓娓翼翼，乐不及荒，饥不遑食。
大礼既行，乐无极。
登昆仑，上增城。
乘飞龙，升泰清。
扬虹霓，建彗旌。
披庆云，廕繁荣。
览八极，游天庭。
张帝网，正皇纲。
播仁风，流惠康。
迈洪化，振灵威。
怀万方，纳九夷。
朝阊阖，宴紫微。
建五旗，罗钟虡。
列四县，奏《韶》《武》。
铿金石，扬旌羽。
化荡荡，清风泄。
总英雄，御俊杰。
开宇宙，扫四裔。
光缉熙，美圣哲。
超百代，扬休烈，流景祚，显万世。
宁济六合，受命应期。
神武鹰扬，大化咸熙。
廓开皇衢，用成帝基。
显允皇祖，昭是嗣服。
匡时拯俗，休功盖世。
宇宙既康，九域有截。
天命降鉴，启祚明哲。
穆穆烈考，克明克俊。
实天生德，诞膺灵运。
昭明有融，繁嘉庆。
与灵合契，通德幽玄。
仰化清云，俯育重渊。
受灵之祐，于万斯年。
右雅乐正旦大会行礼诗十五章。
于铄我皇，礼仁包元。
齐明日月，比量乾坤。陶甄百王，稽则黄轩。
配天作极，辰居四方。
盛服待晨，明发来朝。
皇化洽，洞幽明。
法章既设，初筵长舒。
温恭在位，敬终如初。
庆积自远，告成在兹。
右《肆夏》乐歌四章。
礼唐周，乐《韶武》。
大哉皇宋，长发其祥，纂系在汉，统源伊唐。
皇矣我后，圣德通灵。
有命自天，诞授休祯。
光宅宇宙，赫赫明明。
右大会行礼歌二章。
献寿爵，庆圣皇。灵祚穷二仪，休明等三光。
右王公上寿歌一章。
明明大宋，缉熙皇道。
天保既定，肆觐万方。
礼繁乐富，穆穆皇皇。
沔彼流水，朝宗天池。
礼慎其仪，乐节其声。
一人有则，作孚万邦。
烝哉我皇，固天诞圣。
如天斯久，如日斯盛。
介兹景福，永固骏命。
右殿前登歌三章，别有金石。
晨羲载耀，万物咸睹。
嘉庆三朝，礼乐备举。
元正肇始，典章晖明。
万方毕来贺，华裔充皇庭。
多士盈九位，俯仰观玉声。
鼓钟震天区，礼容塞皇闱。
五玉既献，三帛是荐。
尔公尔侯，鸣玉华殿。
皇皇圣后，降礼南面。
元首纳嘉礼，万邦同欢愿。
休哉君臣嘉燕。
建五旗，列四县。
德无不柔，繁休祥。
舞灵凤，跃潜龙。
景星见，甘露坠。
木连理，禾同穗。
玄化洽，仁泽敷。
极祯瑞，穷灵符。
荷天祐，靡不宾。
靡不宾，长世弘盛。
合气成和，苍生欣戴。
三灵协瑞，惟新皇代。
王道四达，流仁布德。
穷理咏乾元，垂训顺帝则。
灵化侔四时，幽诚通玄默。
德泽被八珣，乾宁轨万国。
礼仪焕帝庭，要荒服遐外。
被发袭缨冕，左衤任回衿带。
天覆地载，流泽汪惛。
声教布濩，德光大。
奉贡职，朝后皇。
鸣珩佩，观典章。
丕昭明，永克昌。
齐七政，敷五典。
彝伦序，洪化阐。
树声教，明皇纪。
翊帝明德，永祚流光。
金石陈，牙羽施。
迈《武》《濩》，均《咸池》。
歌《南风》，舞德称。
文武焕，颂声兴。
王道纯，德弥淑。
道礼让，移风俗。
移风俗，永克融。
于赫景明，天监是临。
歌自德富，儛由功深。
庭列宫县，陛罗瑟琴。翿龠繁会，笙磬谐音。
《箫韶》虽古，九成在今。
道志和声，德音孔宣。
光我帝基，协灵配乾。
仪刑六合，化穆自然。
右《前舞歌》一章。
右《后舞歌》一章。
假乐圣后，实天诞德。
积美自中，王猷四塞。
龙飞在天，仪刑万国。
钦明惟神，临朝渊默。
不言之化，品物咸德。
顺天创制，因定和神。
海外有截，九围无尘。
冕旒司契，垂拱临民。
乃舞《大豫》，钦若天人。
景福至，万宇欢。
章庙乐舞歌祠。
彝承孝曲，恭事严圣。
浃天奉赆，罄壤齐庆。
司仪具序，羽容夙彰。
芬枝飏烈，黼构周张。助宝奠轩，酎珍充庭。
璆县凝会，涓硃伫声。
先期选礼，肃若有承。
祗对灵祉，皇庆昭膺。
尊事威仪，晖容昭叙。迅恭神明，梁盛牲俎。
肃肃严宫，蔼蔼崇基。皇灵降祉，百祗具司。
戒诚望夜，端列承朝。
依微昭旦，物色轻霄。
鸿庆遐鬯，嘉荐令芳。
维诚洁飨，维孝奠灵。
敬芬黍稷，敬涤牺牲。
骍茧在豢，载溢载丰。
以承宗祀，以肃皇衷。
萧芳四举，华火周传。
神监孔昭，嘉是柔牷。
六典饰文，九司昭序。
恭涤惟清，敬事惟神。
加笾再御，兼俎重荐。
播金石，咏泠箫。
洁诚夕鉴，端服晨晖。
圣灵戾止，翊我皇则。
上绥四宇，下洋万国。
永言孝飨，孝飨有容。
傧僚赞列，肃肃雍雍。
右夕牲歌词。
宫黝黝，复殿微微。
圆火夕耀，方水朝清。
金枝委树，翠镫伫县。
渟波澄宿，华汉浮天。
恭事既夙，虔心有慕。
皇灵降祉，百祗具司。
行金景送，步玉风《韶》。
夤威宝命，严恭帝祖。
帝容承祀，练时涓日。
肃倡函音，庶旄委佾。
休灵告飨，嘉荐尚芬。
玉瑚饰列，桂簋昭陈。
具司选礼，翼翼振振。
稞崇祀典，酎恭孝时。
礼无爽物，信靡愧词。
精华孚鬯，诚监昭通。
升歌翊节，下管调风。
皇心履变，敬明尊亲。
大哉孝德，至矣交神。
幽瑞浚灵，表彰嫔圣。
膺华丹耀，登瑞紫穹。
整泰行，俟皇祗。
腾芬金会，写德声容。
天枢凝耀，地纽俪辉。
联光腾世，炳庆翔机。
礼荐洽，福时昌。
皇圣膺嘉祐，帝业凝休祥。
居极乘景运，宅德瑞中王。
神安留，嘉乐充。
旋驾耸，泛青穹。
延八虚，辟四空。
蔼流景，肃行风。
昭融教，缉风度。
恋皇灵，结深慕。
流汪惛，庆国步。
飨洽诚陈，礼周乐遍。
跸动端庭，銮回严殿。
神仪驻景，华汉亭虚。
八灵案卫，三祗解途。
翠盖耀澄，璟奕凝宸。
式诚达孝，底心肃感。
追凭皇鉴，思承渊范。
神锡懋祉，四纬昭明。
《但歌》四曲，出自汉世。
无弦节，作伎，最先一人倡，三人和。
魏武帝尤好之。
时有宋容华者，清彻好声，善唱此曲，当时特妙。
自晋以来，不复传，遂绝。
《相和》，汉旧歌也。
丝竹更相和，执节者歌。
本一部，魏明帝分为二，更递夜宿。
本十七曲，硃生、宋识、列和等复合之为十三曲。
驾六龙乘风而行，行四海外。
路下之八邦，历登高山，临溪谷，乘云而行，行四海外，东到泰山。
仙人玉女，下来翱游，骖驾六龙，饮玉浆，河水尽，不东流。
解愁腹，饮玉浆。
奉持行，东到蓬莱山。上至天之门。
玉阙下，引见得入，赤松相对，四面顾望，视正焜煌。
开王心正兴，其气百道至，传告无穷。
闭其口，但当爱气，寿万年。
东到海，与天连。
神仙之道，出窈入冥。
常当专之，心恬忄詹无所愒欲，闭门坐自守，天与期气。
愿得神之人，乘驾云车，骖驾白鹿，上到天之门，来赐神之药。
跪受之，敬神齐。
当如此，道自来。
华阴山，自以为大，高百丈，浮云为之盖。
仙人欲来，出随风，列之雨。
吹我洞箫鼓瑟琴，何，酒与歌戏。
今日相乐诚为乐，玉女起，起儛移数时。
鼓吹一何嘈嘈，从西北来时，仙道多驾烟，乘云驾龙，郁何々。
遨游八极，乃到昆仑之山，西王母侧。
神仙金止玉亭，来者为谁？
赤松王乔，乃德旋之门。
乐共饮食到黄昏，多驾合坐，万岁长宜子孙。
游君山，甚为真，磪磈砟硌，尔自为神。
乃到王母台，金阶玉为堂，芝草生殿旁。
东西厢，客满堂。
主人当行觞，坐者长寿遽何央。
长乐甫始宜孙子，常愿主人增年，与天相守。
厥初生，造化之陶物，莫不有终期。
莫不有终期，圣贤不能免，何为怀此忧。
会稽以坟丘，陶陶谁能度，君子以弗忧。
经传所过，西来所传。
江南可采莲，莲叶何田田。
鱼戏莲叶间，鱼戏莲叶东，鱼戏莲叶西，鱼戏莲叶南，鱼戏莲叶北。
天地间，人为贵。
立君牧民，为之轨则。
车辙马迹，经纬四极。
于铄贤圣，总统邦域，封建五爵，井田刑狱。有燔丹书，无普赦赎。
皋陶《甫刑》，何有失职。
嗟哉后世，改制易律。
舜漆食器，畔者十国；
不及唐尧，采椽不斫。
世叹伯夷，欲以厉俗。
兼爱尚同，疏者为戚。
东光乎仓梧何不乎仓梧多腐粟，无益诸军粮。
诸军游荡子，蚤行多悲伤。
登山而远望，溪谷多所有。
楩柟千余尺，众草之盛茂。
雉雊山鸡鸣，虎啸谷风起。
号罴当我道，狂顾动牙齿。
惟汉二十二世，所任诚不良。
沐猴而冠带，智小而谋强。
犹豫不敢断，因狩执君王。
白虹为贯日，己亦先受殃。
贼臣持国柄，杀主灭宇京。
荡覆帝基业，宗庙以燔丧。
播越西迁移，号泣而且行。
瞻彼洛城郭，微子为哀伤。
关东有义士，兴兵讨群凶。初期会孟津，乃心在咸阳。
军合力不齐，踌躇而雁行。
势利使人争，嗣还自相戕。
淮南弟称号，刻玺于北方。
铠甲生虮虱，万姓以死亡。
白骨露于野，千里无鸡鸣。
生民百遗一，念之绝人肠。
对酒歌，太平时，吏不呼门。
王者贤且明，宰相股肱皆忠良，咸礼让，民无所争讼。
三年耕有九年储，仓谷满盈，斑白不负戴。
雨泽如此，五谷用成。却走马以粪其土田。
爵公侯伯子男，咸爱其民，以黜陟幽明，子养有若父与兄。
犯礼法，轻重随其刑。
鸡鸣高树颠，狗吠深宫中。
荡子何所之，天下方太平。
黄金为君门，璧玉为轩阑堂。
上有双尊酒，作使邯郸倡。
舍后有方池，池中双鸳鸯。
鸳鸯七十二，罗列自成行。
鸣声何啾啾，闻我殿东厢。
兄弟四五人，皆为侍中郎。
五日一时来，观者满道傍。
黄金络马头，何煌煌。
桃生露井上，李树生桃傍，虫来啮桃根，李树代桃僵。
乌生八九子，端坐秦氏桂树间。
唶我秦氏，家有游遨荡子，工用睢阳强苏合弹。
左手持强弹，两丸出入乌东西。
唶我一丸即发中乌身，乌死魂魄飞扬上天。
阿母生乌子时，乃在南山岩石间。
唶我人民安知乌子处，蹊径窈窕安从通。
白鹿乃在上林西苑中，射工尚复得白鹿脯哺。
唶我黄鹄摩天极高飞，后宫尚复得烹煮之。
鲤鱼乃在洛水深渊中，钓钩尚得鲤鱼口。
唶我人民生各各有寿命，死生何须复道前后。
平陵东，松柏桐，不知何人劫义公。
劫义公在高堂下，交钱百万两走马。
两走马，亦诚难，顾见追吏心中恻。
心中恻，血出漉，归告我家卖黄犊。
《朝日》、《善哉行》，文帝词。
弃故乡，离室宅，远从军旅万里客。
披荆棘，求阡陌，侧足独窘步，路局笮。
虎豹嗥动，鸡惊，禽失群，鸣相索。
登南山，奈何蹈盘石，树木丛生郁差错。
寝蒿草，廕松柏，涕泣雨面沾枕席。
伴旅单，稍稍日零落，惆怅窃自怜，相痛惜。
今有人，山之阿，被服薜荔带女萝。
乘赤豹，从文狸，辛夷车驾结桂旗。
被石兰，带杜衡，折芳拔荃遗所思。
处幽室，终不见，天路险艰独后来。
表独立，山之上，云何容容而在下。
杳冥冥，羌昼晦，东风飘濆神灵雨。
风瑟瑟，木搜搜，思念公子徒以忧。
驾虹霓，乘赤云，登彼九疑历玉门。
交赤松，及羡门，受要秘道爱精神。
食芝英，饮醴泉，柱杖桂枝佩秋兰。
绝人事，游浑元，若疾风游焱飘飘。
周西伯昌，怀此圣德，参分天下，而有其二。
修奉贡献，臣节不坠。
崇侯谗之，是以拘系。
后见赦原，赐之斧钺，得使征伐。
为仲尼所称，达及德行，犹奉事殷，论叙其美。
齐桓之功，为霸之首，九合诸侯，一匡天下。
正而不谲，其德传称。
孔子所叹，并称夷吾，民受其恩。
赐与庙胙，命无下拜。
小白不敢尔，天威在颜咫尺。
晋文亦霸，躬奉天王。
受赐珪瓚、秬鬯雕弓、卢弓、矢千，虎贲三百人。
河阳之会，诈称周王，是以其名纷葩。
秋风萧瑟天气凉，草木摇落露为霜。
群燕辞归鹄南翔，念君客游多思肠。
贱妾茕茕守空房，忧来思君不敢忘。
不觉泪下沾衣裳，援瑟鸣弦发清商。
短歌微吟不能长，明月皎皎照我床。
星汉西流夜未央，牵年织女遥相望，尔独何辜限河梁。
仰瞻帷幕，俯察几筵。其物如故，其人不存。
我独孤茕，怀此百离。忧心孔疚，莫我能知。
嗟我白发，生一何早。
长吟永叹，怀我圣考。曰仁者寿，胡不是保。
别日何易会日难，山川悠远路漫漫。
郁陶思君未敢言，寄书浮云往不还。
涕零雨面毁形颜，谁能怀忧独不叹。
耿耿伏枕不能眠，披衣出户步东西。
展诗清歌聊自宽，乐往哀来摧心肝。
悲风清厉秋气寒，罗帷徐动经秦轩。
仰戴星月观云间，飞鸟晨鸣，声气可怜，留连顾怀不自存。
对酒当歌，人生几何譬如朝露，去日苦多。
慨当以慷，忧思难忘。
以何解愁，唯有杜康。
但为君故，沈吟至今。
明明如月，何时可掇。
忧从中来，不可断绝。
呦呦鹿鸣，食野之苹。
我有嘉宾，鼓瑟吹笙。
山不厌高，水不厌深。
周公吐哺，天下归心。
吾欲上谒从高山，山头危嶮大难。
让国不用，饿殂首山。
坐盘石之上，弹五弦之琴，作为清角韵，意中述烦。
歌以言志，晨上散关山。
员掩被裘，似非恆人。
谓卿云何，困苦以自怨，徨徨所欲，来到此间。
歌以言志，有何三老公。
我居昆仑山，所谓者真人。
名山历观，遨游八极。
枕石漱流饮泉。
沈吟不决，遂上升天。
歌以言志，我居昆仑山。
去去不可追，长恨相牵攀。
夜夜安得寐，惆怅以自怜。
正而不谲，辞赋依因。经传所过，西来所传。
歌以言志，去去不可追。
北上太‖行‖山‖，艰‖哉‖何‖巍‖巍‖。
羊肠坂诘屈，车轮为之摧。
树木何萧‖瑟‖，北‖风‖声‖正‖悲‖。
熊罴对我蹲，虎豹夹道啼。
延颈长叹息，远行多所怀。
今我不乐，岁月其驰。
水深桥梁绝，中道正裴回。
迷惑失‖径‖路‖，暝‖无‖所‖宿‖栖‖。
行行日以远，人马同时饥。
悲彼东山诗，悠悠使我哀。
经历昆仑山，到蓬莱。
思得神药，万岁为期。
歌以言志，愿登泰华山。
世言伯阳，殊不知老，赤松王乔，亦云得道。
歌以言志，天地何长久明‖明‖日‖月‖光‖，何‖所‖不‖光‖昭‖。
歌以言志，明明日月光。
一匡天下，不以兵车。
万国率土，莫非王臣。
歌以言志，四时更逝去。
盛壮智惠，殊不再来。
爱时进趣，将以惠谁。
遥望五岳端，黄金为阙，班璘。
但见芝草，叶落纷纷。
百鸟集，来如烟。
山兽纷纶，麟辟邪其端。
鹍鸡声鸣，但见山兽援戏相拘攀。
小复前行玉堂，未心怀流还。
传教出门来，门外人何求？
所言欲从圣道，求一得命延。
教敕凡吏受言，采取神药若木端。
白兔长跪捣药虾蟆丸，奉上陛下一玉柈，服此药可得即仙。
服尔神药，无不欢喜。
陛下长生老寿，四面肃肃稽首，天神拥护左右，陛下长与天相保守。
蒲‖生‖我‖池‖中‖，其叶何离离。
傍能行仪仪，莫能缕自知。
众口铄黄金，使君生别离。
念‖君‖去‖我‖时‖，独愁常苦悲。
想见君颜色，感结伤心脾。
今悉夜夜愁不寐。
莫‖用‖豪‖贤‖故‖，弃捐素所爱；
莫用鱼肉贵，弃捐葱与薤；莫用麻枲贱，弃捐菅与蒯。
倍‖恩‖者‖苦‖栝‖，蹶船常苦没。
临部居职，不敢行恩。
念与君一共离别，亦当何时共坐复相对。
边地多悲风，树木何萧萧。今日乐相乐，延年寿千秋。
征行弥二旬，屯吹龙陂城。
虽没而不朽，书贵垂休名。
光光我‖皇‖祖‖，轩‖耀‖同‖其‖荣‖。
遗化布四海，八表以肃清。
虽有吴‖蜀‖寇‖，春‖秋‖足‖耀‖兵。
徒悲我皇祖，不永享百龄。
赋诗以写怀，伏轼泪沾缨。
朝日乐相乐，酣饮不知醉。
悲弦激新声，长笛吐清气。
弦歌感人肠，四坐皆欢说。
寥寥高堂上，凉风入我室。
持满如不盈，有得者能卒。
君子多苦心，所愁不但一。
慊慊下白屋，吐握不可失。
众宾饱满归，主人苦不悉。
冲静得自然，荣华何足为。
溪谷多风，霜露沾衣。
野雉群雊，猿猴相追。
还望故乡，郁何垒垒，高山有崖，林木有支。忧来无方，人莫之知。
人生若寄，多忧何为。
汤汤川流，中有行舟。
随波转薄，有似客游。
策我良马，被我轻裘。
载驰载驱，聊以忘忧。
朝游高台观，夕宴华池阴。
随制饮酒，扬波使官。
齐倡发东舞，秦筝奏西音。
有客从南来，为我弹清琴。
五音纷繁会，拊者激微吟。
淫鱼乘波听，踊跃自浮沉。
飞鸟翻翔舞，悲鸣集北林。乐极哀情来，憀亮摧肝心。
清角岂不妙，德薄所不任。大哉子野言，弭弦且自禁。
古公亶甫，积德垂仁。
思弘一道，哲王于幽。
太伯仲雍，王德之仁。行施百世，断发文身。
伯夷叔齐，古之遗贤。
何用杜伯，累我圣贤。
齐桓之霸，赖得仲父。
后任竖刁，虫流出户。
晏子平仲，积德兼仁。
与世沈德，未必思命。
仲尼之世，王国为君。随制饮酒，扬波使官。
既无三徙教，不闻过庭语。
其穷如抽裂，自以思所怙。
虽怀一介志，是时其能与。
守穷者贫贱，惋叹泪如雨。
我愿于天穷，琅邪倾侧左。
虽欲竭忠诚，欣公归其楚。
快人曰为叹，抱情不得叙。
显行天教人，谁知莫不绪。
我愿何时随，此叹亦难处。
今我将何照于光耀，释衔不如雨。
我徂我征，伐彼蛮虏。
练师简卒，爰正其旅。
轻舟竟川，初鸿依浦。桓桓猛毅，如罴如虎。
发砲若雷，吐气成雨。旄旍指麾，进退应矩。
百马齐辔，御由造父。
奔寇震惧，莫敢当御。
虎臣列将，怫郁充怒。
淮泗肃清，奋扬微所。
运德耀威，惟镇惟抚。
反旆言归，告入皇祖。
赫赫大魏，王师徂征。
冒暑讨乱，振耀威灵。
泛舟黄河，随波潺湲。
通渠回越，行路绵绵。
采旄蔽日，旗旒翳天。
淫鱼瀺灂，游戏深渊。
唯塘泊，从如流。
不为单，握扬楚。
心惆怅，歌《采薇》。
心绵绵，在淮肥。愿君速捷蚤旋归。
来日大难，口燥脣干。今日相乐，皆当喜欢。
仙人王乔，奉药一丸。
自惜袖短，内手知寒。惭无灵辄，以报赵宣。
月没参横，北斗阑干。亲交在门，饥不及餐。
以何忘忧，弹筝酒歌。
淮南八公，要道不烦。参驾六龙，游戏云端。
来入门，怅欲悲。
拔剑出门去，兒女牵衣啼。
共铺糜，上用仓浪天故，下为黄口小兒。
今时清廉，难犯教言，君复自爱莫为非。
行吾去为迟，平慎行，望吾归。
幸甚至哉歌以咏志。
上有两仙僮，不饮亦不食。
与我一丸药，光耀有五色。
服药四五日，身体生羽翼。轻举乘浮云，倏忽行万亿。
彭祖称七百，悠悠安可原。
老聃适西戎，于今竟不还。
王乔假虚词，赤松垂空言。
达人识真伪，愚夫好妄传。
百家多迂怪，圣道我所观。
日出东南隅，照我秦氏楼。
秦氏有好女，自名为罗敷。
罗敷喜蚕桑，采桑城南隅。青丝为笼系，桂枝为笼钩。
头上倭堕发，耳中明月珠。
行者见罗敷，下担捋髭须。
少年见罗敷，脱帽著帩头。
耕者忘其犁，锄者忘其锄。来归相怒怨，但坐观罗敷。
使君从南来，五马立歭躇。使君遣吏往，问是谁家姝？
罗敷年几何？
二十尚不足，十五颇有余。
使君谢罗敷，宁可共载不？
罗敷前置词，使君一何愚使君自有妇，罗敷自有夫。
坐中数千人，皆言夫婿殊。
青丝系马尾，黄金络马头。
十五府小史，二十朝大夫，三十侍中郎，四十专城居。
为人洁白晳，鬑々颇有须。
盈盈公府步，冉冉府中趋。
东方千余骑，夫婿居上头。
出西门，步念之。今日不作乐，当待何时。
夫为乐，为乐当及时。何能坐愁怫郁，当复来兹。
请呼心所欢，可用解愁忧。
人生不满百，常怀千岁忧。昼短而夜长，何不秉烛游。
人寿非金石，年命安可期；贪财爱惜费，但为后世嗤。
默默施行违，厥罚随事来，末喜杀龙逢，桀放于鸣条。
指鹿用为马，胡亥以丧躯。
璧马祸及虢，二国俱为墟。
卞和之刖足，接予归草庐。
虚美难假，偏轮不行。
淮阴五刑，鸟得弓藏。
保身全名，独有子房。
大愤不收，褒衣无带；
多言寡诚，祗令事败。
苏秦之说，六国以亡。倾侧卖主，车裂固当。
贤矣陈轸，忠而有谋，楚怀不从，祸卒不救。
祸夫吴起，智小谋大，西河何健，伏尸何劣。
嗟彼郭生，古之雅人，智矣燕昭，可谓得臣。
北辞千金，东蹈沧海。
飞来双白鹄，乃从西北来。
十十五五，罗列成行。
妻卒被病，行不能相随。五里一反顾，六里一裴回。
吾欲衔汝去，口噤不能开；
念与君离别，气结不能言。
各各重自爱，道远归还难。
妾当守空房，闭门下重关。
若生当相见，亡者会黄泉。
云行雨步，超越九江之皋，临观异同。
心意怀游豫，不知当复何从。
经过至我碣石，心惆怅我东海。
东临碣石，以观沧海。
树木丛生，百草丰茂。
秋风萧瑟，洪涛涌起。
日月之行，若出其中；
孟冬十月，北风裴回。天气肃清，繁霜霏霏。
鹍鸡晨鸣，鸿雁南飞，鸷鸟潜藏，熊罴窟栖。
逆旅整设，以通贾商。
乡土不同，河朔隆寒。
流澌浮漂，舟船行难。
水竭不流，冰坚可蹈。
心常叹怨，戚戚多悲。
神龟虽寿，犹有竟时；
腾蛇乘雾，终为土灰。
骥老伏枥，志在千里；
烈士暮年，壮心不已。
曰仁者寿，胡不是保。
得之未闻，庶以寿考。
何尝快独无忧？
饮醇酒，炙肥牛。
长兄为二千石，中兄被貂裘。
但当在王侯殿上，快独摴蒲六博，对坐弹棋。
男兒居世，各当努力；蹙迫日暮，殊不久留。
约身奉事君，礼节不可亏。
置酒高殿上，亲交从我游。
中厨办丰膳，烹羊宰肥牛。
秦筝何慷慨，齐瑟和且柔。
阳阿奏奇舞，京洛出名讴。
乐饮过三爵，缓带倾庶羞，主称千金寿，宾奉万年酬。
久要不可忘，薄终义所尤。
谦谦君子德，磬折欲何求。
盛时不再来，百年忽我遒。
惊风飘白日，光景驰西流。生存华屋处，零落归山丘。
为乐未几时，遭世险戏，逢此百离；
遥望辰极，天晓月移。
忧来阗心，谁当我知。
西蹈沧海，心不能安。
祸福无形，唯念古人，逊位躬耕。
遂我所愿，以兹自宁。
自鄙山栖，守此一荣。
揽衣起瞻夜，北斗阑干。
星汉照我，去去自无它。
奉事二亲，劳心可言。
穷达天所为，智者不愁，多为少忧。
安贫乐正道，师彼庄周。
遗名者贵，子熙同戏。
往者二贤，名垂千秋。
轗轲世间，何有何无贪财惜费，此一何愚命如凿石见火，居世竟能几时？
步出夏门，东登首阳山。
君子退让，小人争先；
日月不居，谁得久存。
乃眷西顾，云雾相连，丹霞蔽日，采虹带天。
弱水潺潺，落叶翩翩，孤禽失群，悲鸣其间。
朝游清泠，日莫嗟归。
蹙迫日莫，乌鹊南飞。
绕树三匝，何枝可依。
卒逢风雨，树折枝摧。
雄来惊雌，雌独愁栖。
夜失群侣，悲鸣裴回。
芃芃荆棘，葛生绵绵。
感彼风人，惆怅自怜。
古来之说，嗟哉一言。
阳育则阴杀，晷景应度移。
文德以时振，武功伐不随。
重华儛干戚，有苗服从妫。
蠢尔吴蜀虏，冯江栖山阻。哀哀王士民，瞻仰靡依怙。
皇上悼愍斯，宿昔奋天怒。
发我许昌宫，列舟于长浦。
翌日乘波扬，棹歌悲且凉。大常拂白日，旗帜纷设张。
伐罪以吊民，清我东南疆。
孝和帝在时，洛阳令王君，本自益州广汉民，少行宦，学通五经论。
明知法令，历世衣冠。
从温补洛阳令，治行致贤，拥护百姓，子养万民。
外行猛政，内怀慈仁。
，伤杀人，比伍同罪对门。
禁镏矛八尺，捕轻薄少年，加笞决罪，诣马市论。
无妄发赋，念在理冤，敕吏正狱，不得苛烦。
财用钱三十，买绳礼竿。
贤哉贤哉我县王君。臣吏衣冠，奉事皇帝。
功曹主簿，皆得其人。
临部居职，不敢行恩。清身苦体，夙夜劳勤。
治有能名，远近所闻。
为君作祠，安阳亭西。
欲令后世，莫不称传。
晴如山上云，皎若云间月。
平生共城中，何尝斗酒会。
蹀踥御沟上，沟水东西流。
郭东亦有樵，郭西亦有樵。两樵相推与，无亲为谁骄？
愿得一心人，白头不相离。
如五马啖萁，川上高士嬉。
明月照高楼，流光正裴回。
上有愁思妇，悲叹有余哀。
借问叹者谁？
自云客子妻。
夫行逾十载，贱妾常独栖。
念君过于渴，思君剧于饥。君为高山柏，妾为浊水泥。
北风行萧萧，烈烈入吾耳。心中念故人，泪堕不能止。
沉浮各异路，会合当何谐？
愿作东北风，吹我入君怀。
君怀常不开，贱妾当何依。
恩情中道绝，流止任东西。
我欲竟此曲，此曲悲且长。
圣皇应灵符，受命君四海。
九州咸宾服，威德洞八幽。三公奏诸公，不得久淹留。
蕃位任至重，旧章咸率由。
侍臣省文奏，陛下体仁慈。
沉吟有爱恋，不忍听可之。
迫有官典宪，不得顾恩私。
诸王当就国，玺绶何累缞。
便时舍外殿，宫省寂无人。
主上增顾念，皇母怀苦辛。
何以为赠赐，倾府竭宝珍。
文钱百亿万，采帛若烟云。
乘舆服御物，锦罗与金银。
龙旗垂九旒，羽盖参斑轮。
诸王自计念，无功荷厚德。
鸿胪拥节卫，副使随经营。贵戚并出送，夹道交辎軿。
车服齐整设，鞾晔耀天精。
武骑卫前后，鼓吹箫笳声。
祖道魏东门，泪下沾冠缨。
行行将日莫，何时还阙庭。
路人尚酸鼻，何况骨肉情。
伯瑜年七十，采衣以娱亲，慈母笞不痛，歔欷涕沾巾。
思自新，齐功古人。
暴子见陵侮，犯罪以亡形，丈人为泣血，免戾全其名。
董永遭家贫，父老财无遗。
天灵感至德，神女为秉机。
策我良驷，习我驱驰。
退咏《南风》诗，洒泪满袆抱。
乱曰：圣皇君四海，德教朝夕宣。
万国咸礼让，百姓家肃虔。
庠序不失仪，孝悌处中田。
户有曾闵子，比屋皆仁贤。
光宅四海，永享天之祜。
陛下三万岁，慈母亦复然。
《大魏篇》，当《汉吉昌》：大魏应灵符，天禄方甫始。
受魏禅，应天命。
圣德致泰和，神明为驱使。
左右宜供养，中殿宜皇子。
陛下长寿考，群臣拜贺咸说喜。
积善有余庆，荣禄固天常。
众善填门至，臣子蒙福祥。
无患及阳遂，辅翼我圣皇。
众吉咸集会，凶邪奸恶并灭亡。
黄鹄游殿前，神鼎周四阿。
玉马充乘舆，芝盖树九华。
白虎戏西除，舍利从辟邪。
骐驎蹑足舞，凤凰拊翼歌。
式宴不违礼，君臣歌《鹿鸣》。
乐人舞鼙鼓，百官雷抃赞若惊。
储礼如江海，积善若陵山。
皇嗣繁且炽，孙子列曾玄。
群臣咸称万岁，陛下长乐寿年御酒停未饮，贵戚跪东厢。
侍人承颜色，奉进金玉觞。
此酒亦真酒，福禄当圣皇。
陛下临轩笑，左右咸欢康。
杯来一何迟，群僚以次行。
赏赐累千亿，百官并富昌。
妾愿以身代，至诚感苍天。
杞妻哭死夫，梁山为之倾。
子丹西质秦，乌白马角生。
邹羡囚燕市，繁霜为夏零。
关东有贤女，自字苏来卿。
壮年报父仇，身没垂功名。
女休逢赦书，白刃几在颈。
俱上列仙籍，去死独就生。
太仓令有罪，远征当就拘。
自悲居无男，祸至无与俱。
缇萦痛父言，何担西上书。
盘桓北阙下，泣泪何涟如。
汉文感其义，肉刑法用除。
其父得以免，辨义在列图。
多男亦何为，一女足成居。
简子南渡河，津吏废舟船。
畏惧风波起，祷祝祭名川。备礼飨神祗，为君求福先。
国君高其义，其父用赦原。
河激奏中流，简子知其贤。
归娉为夫人，荣宠超后先。
辩女解父命，何况健少年。
黄初发和气，明堂德教施。
治道致太平，礼乐风俗移。
圣皇长寿考，景福常来仪。
《孟冬篇》，当《狡兔》：孟冬十月，阴气厉清。
孟冬十月，北风裴回。
武官诫田，讲旅统兵。
元龟袭吉，元光著明。
蚩尤跸路，风弭雨停。
乘舆启行，鸾鸣幽轧。
虎骑跃，华毦旋。
钟鼓铿锵，箫管嘈喝。
万骑齐镳，千乘等盖。
夷山填谷，平林涤薮。
张罗万里，尽其飞走。
金声震，仁风驰。
猎以青骹，掩以修竿。
韩卢宋鹊，呈才骋足。
噬不尽厓，牵麋掎鹿。
魏氏发机，养基抚弦。
都卢寻高，搜索猴猨。
青壁千寻，深谷万仞。
张目决眦，发怒穿冠。
顿熊扼虎，蹴豹搏貙。
气有余势，负象而趋。
获车既盈，日侧乐终。
罢役解徒，大飨离宫。
乱曰：圣皇临飞轩，论功校猎徒。
死禽积如京，流血成沟渠。
走马行酒醴，驱车布肉鱼。
鸣鼓举觞爵，钟击位无余。
绝网纵麟麑，弛罩出凤雏。
收功在羽校，威灵振鬼区。
陛下长欢乐，永世合天符。
右五篇《鼙舞歌行》。
万国何所乐，上有明天子。
唐尧禅帝位，虞舜惟恭己。
大赦荡萌渐，文教被黄支。
象天则地，体无为。
聪明配日月，神圣参两仪。
虽有三凶类，静言无所施。
稷契并佐命，伊吕升王臣。
兰芷登朝肆，下无失宿民。
声发响自应，表立景来附。
今圣皇受命，神雀来也。
备物立成器，变通极其数。
百事以时叙，万机有常度。
训之以克让，纳之以忠恕。
群下仰清风，海外同欢慕。
象天则地，化云布。
昔日贵雕饰，今尚俭与素。
昔日多纤介，今去情与故。
济济大朝士，夙夜综万机。
宣皇辅政，圣列深。
臣譬列星景，君配朝日晖。
事业并通济，功烈何巍巍。
五帝继三皇，三王世所归。
圣德应期运，天地不能违。
仰之弥已高，犹天不可阶。
将复御龙氏，凤皇在庭栖。
《天命篇》、《鼙舞歌》，当魏曲《太和有圣帝》，古曲《章和二年中》：圣祖受天命，应期辅魏皇。
宣受命，应天机。
入则综万机，出则征四方。
朝廷无遗理，方表宁且康。
道隆舜臣尧，积德逾太王。
孟度阻穷险，造乱天一隅。
神兵出不意，奉命致天诛。
赦善戮有罪，元恶宗为虚。
威风震劲蜀，武烈慑强吴。
诸葛不知命，肆逆乱天常。
拥徒十余万，数来寇边疆。
我皇迈神武，秉钺镇雍凉。
亮乃畏天威，未战先仆僵。
东征陵海表，万里枭贼渊。
受遗齐七政，曹爽又滔天。
群凶受诛殛，百禄咸来臻。
黄华应福始，王凌为祸先。
《景皇帝》、《鼙舞歌》，当魏曲《魏历长》，古曲《乐久长》：景皇帝，聪明命世生，盛德参天地。
外则夏侯玄，内则张与李，三凶称逆，乱帝纪。
从天行诛，穷其奸宄。
遏将御其渐，潜谋不得起。
罪人咸伏辜，威风震万里。
平衡综万机，万机无不理。
召陵桓不君，内外何纷纷，众小便成群。
蒙昧恣心，治乱不分。
睿圣独断，济武常以文。
从天惟废立，扫霓披浮云。
云霓既已辟，清和未几间。
羽檄首尾至，变起东南蕃。
俭钦为长蛇，外则冯吴蛮。
万国纷骚扰，戚戚天下惧不安。
神武御六军，我皇秉钺征。
俭钦起寿春，前锋据项城。
出其不意，并纵奇兵。
奇兵诚难御，庙胜实难支。
两军不期遇，敌退计无施。
虎骑惟武进，大战沙阳陂。
钦乃亡魂走，奔虏若云披。
天恩赦有罪，东土放鲸鲵。
赫赫皇祖，功名闻。
继大舜，佐陶唐。
世称三皇五帝，及今重其光。
九德克明，文既显，武又章。
恩弘六合，兼济万方。
内举元凯，朝政以纲。
外简虎臣，时惟鹰扬。
靡从不怀，逆命斯亡。
仁配春日，威逾秋霜。
济济多士，同兹兰芳。
唐虞至治，四凶滔天。
致讨俭钦，罔不肃虔。
化感海外，海外来宾。
献其声乐，并称妾臣。
西蜀猾夏，僭号方域。命将致讨，委国稽服。
吴人放命，冯海阻江。
飞书告谕，响应来同。
先王建万国，九服为蕃卫。
亡秦坏诸侯，序胙不二世。
历代不能复，忽逾五百岁。
我皇迈圣德，应期创典制。
分土五等，蕃国正封界。
莘莘文武佐，千秋遘嘉会。
洪业溢区内，仁风翔海外。
明君御世永歌倡。
顾望有谴罚，竭忠身必荣。
兰茝出荒野，万里升紫庭。
茨草秽堂阶，扫截不得生。
能否莫相蒙，百官正其名。
恭己慎有为，有为无不成。
暗君不自信，群下执异端。
正直罹谮润，奸臣夺其权。
虽欲尽忠诚，结舌不敢言。
清流岂不洁，飞尘浊其源。
歧路令人迷，未远胜不还。
忠臣立君朝，正色不顾身。
邪正不并存，譬若胡与秦。秦胡有合时，邪正各异津。
忠臣遇明君，乾乾惟日新。
群目统在纲，众星拱北辰。设令遭暗主，斥退为凡民。
虽薄供时用，白茅犹可珍。
冰霜昼夜结，兰桂摧为薪。
邪臣多端变，用心何委曲。
便辟从情指，动随君所欲。
偷安乐目前，不问清与浊。
言行恆相违，难餍甚溪谷。
昧死射乾没，觉露则灭族。
《云门篇》、《铎舞歌行》，当魏《太和时》：黄《云门》，唐《咸池》，虞《韶舞》，夏殷《濩》。
《钓竿》，古《钓竿行》，《钓竿》，言圣皇德配尧、舜，又有吕望之佐以济大功致太平也。
列代有五，振铎鸣金，近《大武》。
清歌发倡，刑为主。
声和八音，协律吕。
应节合度，周其叙。
时奏宫商，杂之以徵羽。
下餍众目，上从钟鼓。
乐以移风，与德礼相辅，安有失其所。
《白鸠篇》：翩翩白鸠，再飞再鸣。
怀我君德，来集君庭。
白雀呈瑞，素羽明鲜。
翔庭舞翼，以应仁乾。
交交鸣鸠，或丹或黄。
乐我君惠，振羽来翔。
东壁余光，鱼在江湖。
惠而不费，敬我微躯。
与君周旋，乐道亡余。
我心虚静，我志沾濡。
弹琴鼓瑟，聊以自娱。
陵云登台，浮游太清。
扳龙附凤，日望身轻。
《济济篇》：暢飞暢舞，气流芳。
追念三五，大绮黄。
时冉冉，近桑榆。但当饮酒，为欢娱。
衰老逝，有何期。
渊池广，鱼独希。
恩感人，世无比。
翩翩浮苹，得风遥轻。
我心何合，与之同并。
空床低帷，谁知无人。
夜衣锦绣，谁别伪真。
刀呜削中，倚床无施。
父冤不报，欲活何为。
猛虎班班，游戏山间。
虎欲啮人，不避豪贤。
水何澹澹，山岛竦峙。
日月之行，若出其中。
星汉粲烂，若出其里。
天气肃清，繁霜霏霏。
鹍鸡晨鸣，雁过南飞。
鸷乌潜藏，熊罴窟栖。
钱袴停置，农收积场。
《冬十月》。乡土不同，河朔隆寒。
锥不入地，丰籁深奥，水竭不流，冰坚可蹈。
士隐者贫，勇侠轻非。
《土不同》。神龟虽寿，犹有竟时；
老骥伏枥，志在千里；
烈士莫年，壮心不已。
盈缩之期，不但在天；
养怡之福，可得永年。
《淮南王篇》：淮南王，自言尊，百尺高楼与天连。
后园凿井银作床，金瓶素绠汲寒浆。
汲寒浆，饮少年。少年窈窕何能贤？
扬声悲歌音绝天。
我欲度河河无梁，愿化双黄鹄，还故乡。
还故乡，入故里。
徘徊故乡，苦身不已。
繁舞寄声无不泰，徘徊桑梓游天外。
右五篇《拂舞行》。
《杯盘舞》歌诗一篇：晋世宁，四海平，普天安乐永大宁。四海安，天下欢，乐治兴隆舞杯盘。
舞杯盘，何翩翩，举坐翻覆寿万年。
天与日，终与一，左回右转不相失。
筝笛悲，酒舞疲，心中慷慨可健兒。
樽酒甘，丝竹清，愿令诸君醉复醒。
醉复醒，时合同，四坐欢乐皆言工。
丝竹音，可不听，亦舞此盘左右轻。
自相当，合坐欢乐人命长。
人命长，当结友，千秋万岁皆老寿。
轻躯徐起何洋洋。
宛若龙转乍低昂。
随世而变诚无方。
如推若引留且行。
爱之遗谁赠佳人。
质如轻云色如银。
袍以光躯巾拂尘。
制以为袍余作巾。
四坐欢乐胡可陈。
清歌徐舞降祗神。
右一篇。
双袂齐举鸾凤翔。罗裾飘濆昭仪光。
趋步生姿进流芳。
鸣弦清歌及三阳。
人生世间如电过。
乐时每少苦日多。
幸及良辰曜春花。
齐倡献舞赵女歌。
羲和驰景逝不停。
春露未晞严霜零。
百草凋索花落英。
蟋蟀吟牖寒蝉鸣。
百年之命忽若倾。
蚤知迅速秉烛行。
东造扶桑游紫庭。西至昆仑戏曾城。
阳春白日风花香。
趋步明玉舞瑶珰。
罗袿徐转红袖扬。
清歌流响绕凤梁。
转盼遗精艳辉光。
将流将引双雁翔。
欢来何晚意何长。
《皇业颂》明帝造：皇业沿德建，帝运资勋融。
尧帝兆深祥，元王衍遐庆。
积善传上业，祚福启英圣。
衰数随金禄，登历昌水命。
维宋垂光烈，世美流舞咏。
永建享鸿基，万古盛音册。
睿文缵宸驭，广运崇帝声。
衍德被仁祉，留化洽民灵。
孝建缔孝业，允协天人谋。
天下一定，万世无风尘。
钟管腾列圣，彝铭贲重猷。
拨乱反正，从天心。
民庆来苏日，国颂《薰风》诗。
和不时，心中忧戚。
巍巍吴圣主，睿德与玄通。
文教敷，武功巍。
英勋冠帝则，万寿永衍天。
幸遇开泰，沐浴嘉运。
烈武惟略，景王勋。
南康华容，变政文。
猛绩爰著，有左军。
三王到氏，文武赞。
丞相作辅，属伊旦。
泰始开运，超百王。
司徒骠骑，勋德康。
江安谋效，殷诚彰。
刘沈承规，功名扬。
庆归我后，祚无疆。
沙醿傍，风飞扬。
麾天下，天下平。
帝同天，惟长久。
符合如影响，先天天弗违。
山鼎见奇，醴液涵祉。
鹓雏耀仪，驺虞游趾。
福延亿祚，庆流万祀。
《帝图颂》：帝图凝远，瑞美昭宣。
济流月镜，鹿毳霜鲜。
甘露降和，花雪表年。
孝德载衍，芳风永传。
江波澈映，石柏开文。
观毓花蕊，楼凝景云。
白乌三获，甘液再呈。
嘉穟表沃，连理协成。
德充动物，道积通神。
宋业允大，灵瑞方臻。
《淮祥风》：淮祥应，贤彦生。翼赞中兴，致太平。
万国朝，上寿酒。
巾拂以净，丑类革面。
王仪振旅，载戢在辰。
中虚巾拂，四表静尘。
手舞足蹈欣泰时，移风易俗王化基。
冲而泰，天之经。
琴角挥韵白云舒，《箫韶》协音神凤来。
拊击和节咏在初，章曲乍毕情有余。
文同轨壹道德行，国靖民和礼乐成。
四县庭响美勋英，八列陛倡贵人声。
金翠列辉蕙麝丰，淑姿委体允帝衷。
鹭何食，食茄下。
蓬首狗，逐狡兔，食交君，枭子五。
枭逆命，拯有生。
行成之，四时和。
山出黄雀亦有罗，雀以高飞柰雀何？
为此倚欲，谁肯礞室。
于穆我皇，盛德圣且明。
夏将至，行将北。
以承甘泉宫，寒暑德。
拥离趾中。
收中吾。
《战城南曲》：战城南，死郭北，野死不葬乌可食。
为我谓乌：且为客豪野死谅不葬，腐肉安能去子逃？
水深激激，蒲苇冥冥；
枭骑战斗死，驽马裴回鸣。
梁筑室，何以南？
梁何北？
愿为忠臣安可得？
发源幽岫，永归长河。
淮水深，难以逝。
我集无高，曳水何梁。
汤汤回回，临水远望。
泣下沾衣，远道之人心思归。
问客从何来，言从水中央。
桂树为君船，青丝为君笮，木兰为君翟，黄金错其间。
沧海之雀赤翅鸿，白雁随，山林乍开乍合，曾不知日月明。
醴泉之水，光泽何蔚蔚。
芝为车，龙为马。
览遨游，四海外。
甘露初二年，芝生铜池中，仙人下来饮，延寿千万岁。
辨加哉，诗审搏。
放故歌，心所作。
同阴气，诗悉索。
美人伤我心佳人归以北，驾车驰马。
温而鹄，三而为行。
王将何似？
如孙如鱼乎？
闻君有它心，拉杂摧烧之。
摧烧之，当风扬其灰。
从今以往，勿复相思相思与君绝。
妃呼犭希秋风肃肃晨风穀，东方须臾高知之。
雉子，知得雉子高飞止，黄鹄蜚之以千里，王可思。
雄来蜚从雌，视子趋一雉。
雉子车大驾马滕，被王送行所中，尧芊蜚从王孙行。
驾六飞龙四时和。
免甘星筮乐甫始，美人子，含四海。
山无陵，江水为竭，冬雷震震夏雨雪，天地合，乃敢与君绝。
江有香草目以兰，黄鹄高飞离哉翻。
关弓射鹄，令我主寿万年。
雅乐陈，佳哉纷，单于自归，动如惊心。
初之平，义兵征。
迈武德，扬洪名。
汉室微，社稷倾。
皇道失，桓与灵。
阉宦炽，群雄争。
边韩起，乱金城。
中国扰，无纪经。
赫武皇，起旗旌。
济九州，九州宁。
越五帝，邈三王。
普日月，齐晖光。
右《初之平曲》凡三十句，句三字。
汉第二曲《思悲翁》，今第二曲《战荥阳》，言曹公也。
戎士愤怒，贯甲驰。
二万骑，堑垒平。
戎马伤，六军惊。
势不集，众几倾。
右《战荥阳》曲凡二十句，其十八句句三字，二句句四字。
汉第三曲《艾如张》，今第三曲《获吕布》，言曹公东围临淮，生擒吕布也。
获吕布，戮陈宫。
芟夷鲸鲵，驱骋群雄。
右《获吕布曲》凡六句，其三句句三字，三句句四字。
汉第四曲《上之回》，今第四曲《克官渡》，言曹公与袁绍战，破之于官渡也。
僵尸流血，被原野。
谦道光，冲不盈。
卒胜大捷，震冀方。
屠城破邑，神武遂章。
孤魂翩翩，当何依。
游士恋故，涕如摧。
兵起事大，令愿违。
博求亲戚，在者谁。
立庙置后，魂来归。
右《旧邦曲》凡十二句，其六句句三字，六句句四字。
汉第六曲《战城南》，今第六曲《定武功》，言曹公初破鄴，武功之定，始乎此也。
定武功，济黄河。河水汤汤，旦莫有横流波。
袁氏欲衰，兄弟寻干戈。
嗟城中如流鱼，谁能复顾室家计穷虑尽，求来连和。
拨鄴城，奄有魏国。
王业艰难，览观古今，可为长叹。
右《定武功曲》凡二十一句，其五句句三字，三句句六字，十二句句四字，一句五字。
汉第七曲《巫山高》，今第七曲《屠柳城》，言曹公越北塞，历白檀，破三郡乌桓于柳城也。
屠柳城，功诚难。
越度陇塞，路漫漫。
北逾冈平，但闻悲风正酸。
蹋顿授首，遂登白狼山。
右《屠柳城曲》凡十句，其三句句三字，三句句四字，三句句五字，一句六字。
汉第八曲《上陵》，今第八曲《平南荆》，言曹公南平荆州也。
南荆何辽辽，江汉浊不清。
菁茅久不贡，王师赫南征。
刘琮据襄阳，贼备屯樊城。
六军庐新野，金鼓震天庭。
刘子面缚至，武皇许其成。
许与其成，抚其民。
陶陶江汉间，普为大魏臣。
大魏臣，向风思自新。
在昔虞与唐，大魏得与均。
多选忠义士，为喉脣。
右《平南荆曲》凡二十四句，其十七句句五字，四句句三字，三句句四字。
汉第九曲《将进酒》，今第九曲《平关中》，言曹公征马超，定关中也。
济浊水，立高墉。
斗韩马，离群凶。
选骁骑，纵两翼，虏崩溃，级万亿。
勍敌猛，戎马殷。
右《平关中曲》凡十句，句三字。
汉第十曲《有所思》，今第十曲《应帝期》，言曹文帝以圣德受命，应运期也。
天命降，授宣皇。
聪明昭四表，恩德动遐方。
星辰为垂耀，日月为重光。
河洛吐符瑞，草木挺嘉祥。
麒麟步郊野，黄龙游津梁。
白虎依山林，凤凰鸣高冈。
考圆定篇籍，功配上古羲皇。
羲皇无遗文，仁圣相因循。运期三千岁，一生圣明君。
尧授舜万国，万国皆附亲。
四门为穆穆，教化常如神。
大魏兴盛，与之为邻。
右《应帝期曲》凡二十六句，其一句三字，二句四字，二十二句句五字，一句六字。
汉第十一曲《芳树》，今第十一曲《邕熙》，言魏氏临其国，君臣邕穆，庶绩咸熙也。
邕熙，君臣合德，天下治。
隆帝道，获瑞宝，颂声并作，洋洋浩浩。
吉日临高堂，置酒列名倡。
歌声一何纡余，杂笙簧。
八音谐，有纪纲。
右《邕熙曲》凡十五句，其六句句三字，三句句四字，一句二字，三句句五字，二句句六字。
第二。
汉第十二曲《上邪》，今第十二曲《太和》，言魏明帝继体承统，太和改元，德泽流布。
灾蝗一时为绝息，上天时雨露。
五谷溢田畴，四民相率遵轨度。
事务澄清，天下狱讼察以情。
元首明，魏家如此，那得不太平？
右《太和曲》凡十三句，其二句句三字，五句句五字，三句句四字，三句句七字。
《灵之祥》，言宣皇帝之佐魏，犹虞舜之事尧也。
既有石瑞之征，又能用武以诛孟度之逆命也。
灵之祥，石瑞章。
旌金德，出西方。
赫武烈，越龙飞。
赞武文，建帝纲。
孟氏叛，据南疆。
追有扈，乱五常。
吴寇劲，蜀虏强。
交誓盟，连遐荒。
宣赫怒，奋鹰扬。
震乾威，耀电光。
陵九天，陷石城。枭逆命，拯有生。
万国安，四海宁。
《宣受命》，言宣皇帝御诸葛亮，养威重，运神兵，亮震怖而死。
风云时动，神龙飞。
御葛亮，镇雍凉。
边境安，民夷康。
务节事，勤定倾。
览英雄，保持盈。
陟天衢，耀灵威。
养威重，运神兵。
亮乃震死，平下宁。
《征辽东》，言宣皇帝陵大海之表，讨灭公孙渊而枭其首也。
渊既授首，群逆破胆，咸震怖。
朔北响应，海表景附。
拨乱反正，从天心。网罗文武才，慎厥所生。
肇创帝基，洪业垂。
章洪德，迈威神。
功济万世，定二仪。
定二仪，云泽雨施，海外风驰。
《因时运》，古《将进酒行》。
蠢尔吴蛮，虎视江湖。
我皇赫斯，致天诛。
有征无战，弭其图。
天威横被，震东隅。
《景龙飞》，言景帝克明威教，赏从夷逆，祚隆无疆，崇此洪基也。
景龙飞，御天威。
聪鉴玄发，动与神明协机。
从之者显，逆之者灭夷。
普被四海，万邦望风，莫不来绥。
圣德潜断，先天弗违。弗违祥，享世永长。
赫明明，祚隆无疆。
帝绩惟期，有命既集，崇此洪基。
《平玉衡》，言景皇帝一万国之殊风，齐四海之乖心，礼贤养士，而纂洪业也。
平玉衡，纠奸回。
万国殊风，四海乖。
礼贤养士，羁御英雄思心齐。
大晋承运期，德隆圣皇。
品物咸亨，圣敬日跻。
聪鉴尽下情，明明综天机。
《于穆我皇》，古《雉子行》。
《百揆》，言文皇帝始统百揆，用人有序，以敷泰平之化也。
文皇统百揆，继天理万方。
武将镇四隅，英佐盈朝堂。
谋言协秋兰，清风发其芳。
洪泽所渐润，砾石为珪璋。
大道侔五帝，盛德逾三王。
咸光大，上参天与地，至化无内外。
无内外，六合并康乂。
并康乂，遘兹嘉会。
在昔羲与农，大晋德斯迈。
镇征及诸州，为蕃卫。
功济四海，洪烈流万世。
《因时运》，言文皇帝因时运变，圣谋潜施，解长蛇之交，离群桀之党，以武济文，审其大计，以迈其德也。
因时运，圣策施。
长蛇交解，群桀离。
势穷奔吴，虎骑厉。
定武功，济黄河。
时迈其德，清一世。
《惟庸蜀》，言文皇帝既平万乘之蜀，封建万国，复五等之爵也。
惟庸蜀，僭号天一隅。
刘备逆帝命，禅亮承其余。
拥众数十万，窥隙乘我虚。
驿骑进羽檄，天下不遑居。
姜维屡寇边，陇上为荒墟。
文皇愍斯民，历世受罪辜。
外谟蕃屏臣，内谋众士夫。
爪牙应指授，腹心献良图。
良图协成文，大兴百万军。
雷鼓震地起，猛势陵浮云。
逋虏畏天诛，面缚造垒门。
万里同风教，逆命称妾臣。
光建五等，纪纲天人。
《天序》，言圣皇应历受禅，弘济大化，用人各尽其才也。
天序，应历受禅，承灵祜。
御群龙，勒螭虎。
弘济大化，英俊作辅。
明明统万机，赫赫镇四方。
礼王臣，覆兆民。
化之如天与地，谁敢爱其身。
《从天道》，古《石留行》。
《大晋承运期》，言圣皇应箓受图，化象神明也。
时清晏，白日垂光。
庆箓图，陟帝位，继天正玉衡，化行象神明。
至哉道隆虞与唐。
元首敷洪化，百僚股肱并忠良，民大康。
隆隆赫赫，福祚盈无疆。
《灵运》，言圣皇践阼，致敬宗庙，而孝道施于天下也。
金灵运，天符发。圣征见，参日月。
惟我皇，体神圣。
皇之兴，灵有征。
登大麓，御万乘。
皇之辅，若虓虎。
爪牙奋，莫之御。
皇之佐，赞清化。
百事理，万邦贺。
神祗应，嘉瑞章。
恭享祀，荐先皇。
乐时奏，磬管锵。
鼓渊渊，钟喤喤。
实玉觞。
神歆飨，咸说康。
宴孙子，祐无疆。
大孝烝烝，德教被万方。
《夏苗田》，古《临高台行》。
《于穆》，言圣皇受命，德合神明也。
受禅君世，光济群生。
承天命，于昭圣德。
万国雍雍，兴颂声。
大化洽，地平而天成。
七政齐，玉衡惟平。
峨峨佐命，济济群英。
夙夜乾乾，万机是经。
虽治兴，匪荒宁。
天地合德，日月同荣。
赫赫煌煌，耀幽冥。
三光克从，于显天垂景星。
龙凤臻，甘露宵零。
肃神祗，祗上灵。
万物欣戴，自天效其成。
《仲春》，言大晋申文武之教，田猎以时也。
仲春振旅，大致民，武教于时日新。
师执提，工执鼓，坐作从，节有序，盛矣允文允武。
搜田表祃，申法誓，遂围禁，献社祭，允矣时明国制。
《仲秋狝田》，古《远期行》。
《苗田》，言大晋田狩从时，为苗除害也。
乃命群吏，选车徒，辩其名号，赞契书。
王军启八门，行同上帝居。
时路建大麾，云旗翳紫虚。
百官象其事，疾则疾，徐则徐。回衡旋轸，罢陈敝车。
惟大晋，德参两仪，化云敷。
《仲秋》，言大晋虽有文德，不废武事，从时以杀伐也。
仲秋狝田，金德常刚。
白虎司辰，苍隼时鹰扬。
鹰扬犹周尚父，从天以杀伐。
春秋时叙，雷霆震威耀，进退由钲鼓。
致禽祀惣，羽毛之用充军府。
赫赫大晋德，芬烈陵三五，敷化以文，虽治不废武。
《从天道》，言仲冬大阅，用武修文，大晋之德配天也。
从天道，握神契。
三时亦讲武事，冬大阅。
鸣镯振鼓铎，旌旗象虹霓。
文制其中，武不穷武，动军誓众，礼成而义举。
三徙既谇，礼义明。
兵卒练，将如虎。
惟虓虎，气陵青云。
解围三面，杀不殄群。
偃旌麾，班六军。
献享烝，修典文。嘉大晋，德配天。
飨燕乐，受兹百禄，嘉万年。
《唐尧》，《古务成行》，古曲亡。
《唐尧》，言圣皇陟帝位，德化光四表也。
唐尧咨务成，谦谦德所兴。
积渐终光大，履霜致坚冰。神明道自然，河海犹可凝。
禅让应天历，睿圣世相承。
我皇陟帝位，平衡正准绳。
德化飞四表，祥气见其征。兴王坐俟旦，亡主恬自矜。
致远由近始，覆篑成山陵。
披图按先籍，有其证灵液。
《玄云》，言圣皇用人，各尽其材也。
玄云起山岳，祥气万里会。
昔在唐虞朝，时见青云际。
今亲游方国，流光溢天外。
鹤鸣在后园，清音随风迈。
成汤隆显命，伊挚来如飞。
周文猎渭滨，遂载吕望归。
元功配二主，芬馨世所稀。
我皇叙群才，洪烈何巍巍。
桓桓征四表，济济理万机。
神化感无方，髦才盈帝畿。
茂哉圣明德，日月同光辉。
《伯益》，言赤乌衔书，有周以兴；今圣皇受命，神雀来也。
伯益佐舜禹，职掌山与川。
德侔十六相，思心入无间。
智理周万物，下知众鸟言。
和鸣栖庭树，徘徊云日间。
夏桀为无道，密网施山阿。
酷祝振纤网，当柰黄雀何。
殷汤崇天德，去其三面罗。
逍遥群飞来，鸣声乃复和。
硃雀作南宿，凤皇统羽群。
赤鸟衔书至，天命瑞周文。
嘉祥致天和，膏泽降青云。
兰风发芳气，阖世同其芬。
钓竿何冉冉，甘饵芳且鲜。
临川运思心，微纶沈九渊。
太公宝此术，乃在灵秘篇。
机变随物移，精妙贯未然。
游鱼惊著钓，潜龙飞戾天。
太清一何异，两仪出浑成。
玉衡正三辰，造化赋群形。
退愿辅圣君，与神合其灵。
天人初并时，昧昧何茫茫。
日月有征兆，文象兴二皇。
蚩尤乱生民，黄帝用兵征万方。
逮夏禹而德衰，三代不及虞与唐。
我皇圣德配尧舜，受禅即阼享天祥。
率土蒙祐，靡不肃，庶事康。
庶事康，穆穆明明。
荷百禄，保无极，永泰平。
汉曲有《硃鹭》，此篇当之。
炎精缺，汉道微。
皇纲弛，政德违。
众奸炽，民罔依。
鸣雷鼓，抗电麾。
抚乾衡，镇地机。
厉虎旅，骋熊罴。
发神听，吐英奇。
张角破，边韩羁。
宛颍平，南土绥。
神武章，渥泽施。
显高门，启皇基。
统罔极，垂将来。
右《炎精缺曲》凡三十句，句三字。
《汉之季》者，武烈皇帝悼汉之微，痛卓之乱，兴兵奋击，功盖海内也。汉曲有《曲悲翁》，此篇当之。
汉之季，董卓乱。
桓桓武烈，应时运。
义兵兴，云旗建。
厉六师，罗八陈。
飞鸣镝，接白刃。
轻骑发，介士奋。
丑虏震，使众散。
劫汉主，迁西馆。雄豪怒，元恶偾。
右《汉之季曲》凡二十句，其十八句句三字，二句句四字。
《摅武师》者，言大皇帝卒武烈之业而奋征也。
汉曲有《艾如张》，此篇当之。
第三。
摅武师，斩黄祖。
肃夷凶族，革平西夏。
炎炎大烈，震天下。
右《摅武师曲》凡六句，其三句句三字，三句句四字。
《乌林》者，言曹操既破荆州，从流东下，欲来争锋。
大皇帝命将周瑜逆击之于乌林而破走也。
汉曲有《上之回》，此篇当之。
第四。
众既降，操屠荆。
舟车十万，扬风声。
议者狐疑，虑无成。
破操乌林，显章功名。
右《伐乌林曲》凡十八句，其十句句四字，八句句三字。
《秋风》者，言大皇帝说以使民，民忘其死。
汉曲有《拥离》，此篇当之。
第五。
角弓持弦急，鸠鸟化为鹰。
边垂飞羽檄，寇贼侵界疆。
跨马披介胄，慷慨怀悲伤。
辞亲向长路，安知存与亡。
邀之战场，身逸获高赏，身没有遗封。
右《秋风曲》凡十五句，其十四句句五字，一句四字。
《克皖城》者，言曹操志图并兼，而令硃光为庐江太守。
上亲征光，破之于皖城也。
汉曲有《战城南》，此篇当之。
第六。
克灭皖城，遏寇贼。
恶此凶孽，阻奸慝。
王师赫征，众倾覆。
除秽去暴，戢兵革。
民得就农，边境息。
诛君吊臣，昭至德。
右《克皖城曲》凡十二句，其六句句三字，六句句四字。
《关背德》者，言蜀将关羽背弃吴德，心怀不轨。
大皇帝引师浮江而禽之也。
汉曲有《巫山高》，此篇当之。
第七。
关背德，作鸱张。
割我邑城，图不祥。
称兵北伐，围樊襄阳。
嗟臂大于股，将受其殃。
与玄通，亲任吕蒙。
泛舟洪氾池，溯涉长江。
神武一何桓桓声烈正与风翔。
历抚江安城，大据郢邦。
虏羽授首，百蛮咸来同，盛哉无比隆。
右《关背德曲》凡二十一句，其八句句四字，二句句六字，七句句五字，四句句三字。
《通荆门》者，言大皇帝与蜀交好齐盟，中有关羽自失之愆，戎蛮乐乱，生变作患，蜀疑其眩，吴恶其诈，乃大治兵，终复初好也。
汉曲有《上陵》，此篇当之。
第八。
汉王据蜀郡，崇好结和亲。
乖微中情疑，谗夫乱其间。
大皇赫斯怒，虎臣勇气震。
观兵扬炎耀，厉锋整封疆。
整封疆，阐扬威武容。
功赫戏，洪烈炳章。
邈矣帝皇世，圣吴同厥风。
荒裔望清化，化恢弘。
右《通荆门曲》凡二十四句，其十七句句五字，四句句三字，三句句四字。
《章洪德》者，言大皇帝章其大德，而远方来附也。
汉曲有《将进酒》，此篇当之。
第九。
感殊风，怀远邻。
平南裔，齐海滨。
越裳贡，扶南臣。
右《章洪德曲》凡十句，其八句句三字，二句句四字。
《从历数》者，言大皇帝从箓图之符，而建大号也。
汉曲有《有所思》，此篇当之。第十。
从历数，于穆我皇帝。
圣哲受之天，神明表奇异。
建号创皇基，聪睿协神思。
德泽浸及昆虫，浩荡越前代。
三光显精耀，阴阳称至治。
肉角步郊畛，凤凰栖灵囿。
黄龙觌鳞，符祥日月记。
览往以察今，我皇多哙事。上钦昊天象，下副万姓意。
光被弥苍生，家户蒙惠赉。
风教肃以平，颂声章嘉喜。
右《从历数曲》凡二十六句，其一句句三字，三句句四字，二十二句句五字，一句六字。
《承天命》者，言上以圣德践位，道化至盛也。
汉曲有《芳树》，此篇当之。
第十一。
三精垂象，符灵表德。
龙金其鳞，乌赤其色。
醉酒欢，饱德喜。
超龙升，袭帝服。
躬淳懿，体玄默。
夙兴临朝，劳谦日昃。易简以崇仁，放远谗与慝。
均田畴，茂稼穑。
审法令，定品式。
人思自尽，惟心与力。
长保天禄，祚无极。
右《承天命曲》凡三十四句，其十九句句三字，二句句五字，十三句句四字。
《玄化》者，言上修文训武，则天而行，仁泽流洽，天下喜乐也。
汉曲有《上邪》，此篇当之。
第十二。
玄化象以天，陛下圣真。
张皇纲，率道以安民。
惠泽宣流而云布，上下睦亲。
君臣酣宴乐，激发弦歌扬妙新。
康哉泰，四海欢忻，越与三五邻。
右《玄化曲》凡十三句，其五句句五字，二句句三字，三句句四字，三句句七字。
右四解，《上邪曲》。
右九解，《晚芝曲》。
右三解，《艾如张曲》。
玄牡饰樊缨，流旌拂飞霞。
雄戟辟旷涂，班剑翼高车。
清鞞惊短箫，朗鼓节鸣笳。
人心惟恺豫，兹音亮且和。
轻风起红尘，渟澜发微波。
陵九天，陷石城。
仁声被八表，威震振九遐。
嗟嗟介胄士，勖哉念皇家。
东国何悲，公西归。
公西归，流二叔，幼主既悟，偃禾复。
偃禾复，圣志申。
营都新邑，从斯民。
从斯民，德惟明。
制礼作乐，兴颂声。
兴颂声，致嘉祥。
鸣凤爰集，万国康。
万国康，犹弗已。
握发吐餐，下群士。
惟我君，继伊周。
亲睹盛世，复何求。
二凶不量德，构难称其兵。
王人衔朝命，正辞纠不庭。
上宰宣九伐，万里举长旌。
楼船掩江濆，驷介飞重英。
归德戒后夫，贾勇尚先鸣。
逆徒既不济，愚智亦相倾。
霜锋未及染，鄢郢忽已清。
西川无潜鳞，北渚有奔鲸。
凌威致天府，一战夷三城。
江汉被美化，宇宙歌太平。
惟我东郡民，曾是深推诚。
丹旌电烻，鼓雷震。
横陈亘野，若屯云。
仗大从，应三灵。
义之所感，士忘生。
长剑击，繁弱鸣。
飞镝炫晃，乱奔星。
硃火延起，腾飞烟。
骁雄斩，高旗搴。
长角浮叫，响清天。
夷群寇，殪逆徒。
奏恺乐，归皇都。
班爵献俘，邦国娱。
崇岩冠灵，林冥冥。
山禽夜响，晨猿相和鸣。
洪波迅澓，载逝载停。
在昔阳九，皇纲微。
李氏窃命，宣武耀灵威。
蠢尔逆纵，复践乱机。
王旅薄伐，传首来至京师。
力战而虚民，鲜不颠坠。
矧乃叛戾，伊胡能遂。
咨尔巴子，无放肆。
被服纤丽，振绮纨。
携童幼，升崇峦。
南望城阙，郁盘桓。
高甍华屋，列硃轩。
临浚谷，掇秋兰。
士女悠奕，映隰原。
指营丘，感牛山。
爽鸠既没，景君叹。
嗟岁聿，游不还。
志气衰沮，玄鬓斑。
野莽宿，坟土乾。
顾此累累，中心酸。
生必死，亦何怨。
取乐今日，展情欢。
备繁礼，荐嘉肴。
荣枯换，霜雾交。
缓春带，命朋僚。
车等旗，马齐镳。
怀温克，乐林濠。
思旨酒，寄游遨。
耽长夜，或淫妖。
兴屡舞，厉哇谣。
圣王既已没，谁能弘至道。
《君马篇》：君马丽且闲，扬镳腾逸姿。
骏足蹑流景，高步追轻飞。
轻霄翼羽盖，长风靡淑旗。
愿为范氏驱，雍容步中畿。
岂效诡遇子，驰骋趣危机。
铅陵策良驷，造父为之悲。
不怨吴坂峻，但恨伯乐稀。
赦彼岐山盗，实跻韩原师。
柰何汉魏主，纵情营所私。
疲民甘藜藿，厩马患盈肥。
人畜贸厥养，苍生将焉归。
翠颖陵冬秀，红葩迎春开。
佳人闲幽室，惠心婉以谐。
兰房掩绮幌，绿草被长阶。
日夕游云际，归禽命同栖。
皓月盈素景，凉风拂中闺。
哀弦理虚堂，要妙清且忄妻。
啸歌流激楚，伤此硕人怀。
梁尘集丹帷，微飙扬罗袿。
岂怨嘉时莫，徒惜良愿乖。
曾闵二子，善养亲。和颜色，奉晨昏。
至诚烝烝，通明神。
邹孟轲，为齐卿。
称身受禄，不贪荣。
道不用，独拥楹。
飞鸟集，猛兽附。
哀我生，遘凶旻。
幼罹荼毒，备艰辛。
长怀永思，托丘坟。
饮啄虽勤苦，不愿栖园林，古有避世士，抗志清霄岑。
浩然寄卜肆，挥棹通川阴。
消摇风尘外，散发抚鸣琴。
卿相非所眄，何况于千金。
功名岂不美，宠辱亦相寻。
冰炭结六府，忧虞缠胸襟。
当世须大度，量己不克任。三复泉流诫，自惊良已深。
开春湛柔露，代终肃严霜。
孝公明赏罚，六世犹克昌。李斯肆滥刑，秦氏所以亡。
汉宣隆中兴，魏祖宁三方。
譬彼针与石，效疾故称良。
《行苇》非不厚，悠悠何讵央。
琴瑟时永调，改弦当更张。
矧乃治天下，此要安可忘。
携列子，超帝乡。
云衣雨带，乘风翔。
肃龙驾，会瑶台。
清晖浮景，溢蓬莱。
济四海，濯洧盘。
伫立云岳，结幽兰。
驰迅风，游炎州。
怀忠抱义，奉明君。
任穷达，随所遭。
何为远想，令心劳。
《远期篇》：远期千里客，肃驾候良辰。
近命城郭友，具尔惟懿亲。
高门启双闱，长筵列嘉宾。
中唐儛六佾，三厢罗乐人。
箫管激悲音，羽毛扬华文。
金石响高宇，弦歌动梁尘。
修标多巧捷，九剑亦入神。
迁善自雅调，成化由清均。
主人垂隆庆，群士乐亡身。
愿我圣明君，迩期保万春。
《石流篇》：石上流水，湔湔其波。
子在川上，惟以增怀。
嗟我殷忧，载劳寤寐。
遘此百罹，有志不遂。
行年倏忽，长勤是婴。
永言没世，悼兹无成。
缓带安寝，亦又何愠。
虚情遥慕，终于徒已。
《圣人制礼乐》一篇，《巾舞歌》一篇，按《景祐广乐记》言，字讹谬，声辞杂书。宋鼓吹铙歌辞四篇，旧史言，诂不可解。
汉鼓吹铙歌十八篇，按《古今乐录》，皆声、辞、艳相杂，不复可分。
言天者有三家，一曰宣夜，二曰盖天，三曰浑天，而天之正体，经无前说，马《书》、班《志》，又阙其文。
对曰：当验天文。
汉灵帝议郎蔡邕于朔方上书曰：论天体者三家，宣夜之学，绝无师法。
立八尺圆体，而具天地之形，以正黄道；
占察发敛，以行日月，以步五纬，精微深妙，百世不易之道也。
宜问群臣，下及岩穴，知浑天之意者，使述其义。
时阉官用事，邕议不行。
汉末吴人陆绩善天文，始推浑天意。
前儒旧说，天地之体，状如鸟卵，天包地外，犹壳之裹黄也。周旋无端，其形浑浑然，故曰浑天也。
周天三百六十五度五百八十九分度之百四十五，半露地上，半在地下。
其二端谓之南极、北极。
北极出地三十六度，南极入地亦三十六度，两极相去一百八十二度半强。
绕北极径七十二度，常见不隐，谓之上规；
绕南极七十二度，常隐不见，谓之下规。
赤道带天之纮，去两极各九十一度少强。
黄道，日之所行也。
半在赤道外，半在赤道内，与赤道东交于角五少弱，西交于奎十四少强。
其出赤道外极远者，去赤道二十四度，斗二十一度是也。
其入赤道内极远者，亦二十四度，井二十五度是也。
日南至在斗二十一度，去极百一十五度少强是也。
日最南，去极最远，故景最长。
黄道斗二十一度，出辰入申，故日亦出辰入申。
日昼行地上百四十六度强，故日短；
夜行地下二百一十九度少弱，故夜长。
自南至之后，日去极稍近，故景稍短。
日昼行地上度稍多，故日稍长；
夜行地下度稍少，故夜稍短。
日所在度稍北，故日稍北，以至于夏至，日在井二十五度，去极六十七度少强，是日最北，去极最近，景最短。
黄道井二十五度，出寅入戌，故日亦出寅入戌。
日昼行地上二百一十九度少弱，故日长；
夜行地下百四十六度强，故夜短。
自夏至之后，日去极稍远，故景稍长。
日昼行地上度稍少，故日稍短；
夜行地下度稍多，故夜稍长。日所在度稍南，故日出入稍南，以至于南至而复初焉。
春分日，在奎十四少强；
去极俱九十一度少强，南北处斗二十一井二十五之中，故景居二至长短之中。
奎十四，角五，出卯入酉，故日亦出卯入酉。
日昼行地上，夜行地下，俱百八十二度半强。
故日见之漏五十刻，不见之漏五十刻，谓之昼夜同。
夫天之昼夜，以日出入为分；
人之昼夜，以昏明为限。
日未出二刻半而明，日已入二刻半而昏，故损夜五刻以益昼，是以春秋分之漏昼五十五刻。
三光之行，不必有常，术家以算求之，各有同异，故诸家历法参差不齐。
陆绩云：天东西南北径三十五万七千里，此言周三径一也。
考之径一不啻周三，率周百四十二而径四十五，则天径三十三万九千四百一里一百二十二步三尺二寸一分七十一分分之九。
《周礼》：日至之景，尺有五寸，谓之地中。
以夏至之日，立八尺之表，其景与土圭等，谓之地中，今颍川阳城地也。
郑玄云：凡日景于地千里而差一寸，景尺有五寸者，南戴日下万五千里也。
以此推之，日当去其下地八万里矣。
故知从日邪射阳城为天径之半也。
天体圆如弹丸，地处天之半，而阳城为中，则日春秋冬夏，昏明昼夜，去阳城皆等，无盈缩矣。
以句股法言之，傍万五千里，句也；立八万里，股也；
以句股求弦法入之，得八万一千三百九十四里三十步五尺三寸六分，天径之半，而地上去天之数也。
倍之，得十六万二千七百八十八里六十一步四尺七寸二分，天径之数也。
减《甄耀度》、《考异邮》五十五万七千三百一十二里有奇。
黄赤二道，相与交错，其间相去二十四度。
以两仪推之，二道俱三百六十五度有奇，是以知天体圆如弹丸。
而陆绩造浑象，其形如鸟卵，然则黄道应长于赤道矣。
绩云天东西南北径三十五万七千里，然则绩亦以天形正圆也。
而浑象为鸟卵，则为自相违背。
蕃以古制局小，星辰稠穊；
衡器伤大，难可转移。
更制浑象，以三分为一度，凡周天一丈九寸五分四分分之三也。
御史中丞何承天论浑象体曰：详寻前说，因观浑仪，研求其意，有以悟天形正圆，而水周其下。
言四方者，东旸谷，日之所出，西至濛汜，日之所入。
斯亦古之遗记，四方皆水证也。
凡五行相生，水生于金，是故百川发源，皆自山出，由高趣下，归注于海。
日为阳精，光耀炎炽，一夜入水，所经燋竭，百川归注，足于补复，故旱不为减，浸不为益。
径天之数，蕃说近之。
太中大夫徐爰曰：浑仪之制，未详厥始。
王蕃言：《虞书》称在璇玑玉衡，以齐七政。则今浑天仪日月五星是也。
视其行度，观受禅是非也。
浑仪，羲和氏之旧器，历代相传，谓之机衡，其所由来，有原统矣。
穿凿之徒，不解机衡之意，见有七政之言，因以为北斗七星，构造虚文，托之谶纬，史迁、班固，犹尚惑之。
郑玄有赡雅高远之才，沈静精妙之思，超然独见，改正其说，圣人复出，不易斯言矣。
夫候审七曜，当以运行为体，设器拟象，焉得定其盈缩，推斯而言，未为通论。
设使唐、虞之世，已有浑仪，涉历三代，以为定准，后世聿遵，孰敢非革。
而三天之仪，纷然莫辩，至扬雄方难盖通浑。
衡传云：其作浑天仪，考步阴阳，最为详密。
故知自衡以前，未有斯仪矣。
蕃又云：浑天遭秦之乱，师徒丧绝，而失其文，惟浑天仪尚在候台。
案既非舜之璇玉，又不载今仪所造，以纬书为穿凿，郑玄为博实，偏信无据，未可承用。
所以先儒以为北斗七星，天纲运转，圣人仰观俯察，以审时变焉。
史臣案：设器象，定其恆度，合之则吉，失之则凶，以之占察，有何不可。
浑文废绝，故有宣、盖之论，其术并疏，故后人莫述。
扬雄《法言》云：或人问浑天于雄。
雄曰：落下闳营之，鲜于妄人度之，耿中丞象之，几乎莫之违也。
若问天形定体，浑仪疏密，则雄应以浑仪答之，而举此三人以对者，则知此三人制造浑仪，以图晷纬。
问者盖浑仪之疏密，非问浑仪之浅深也。
以此而推，则西汉长安已有其器矣。
将由丧乱亡失，故衡复铸之乎？
王蕃又记古浑仪尺度并张衡改制之文，则知斯器非衡始造，明矣。
衡所造浑仪，传至魏、晋，中华覆败，沈没戎虏；绩、蕃旧器，亦不复存。
文帝元嘉十三年，诏太史令钱乐之更铸浑仪，径六尺八分少，周一丈八尺二寸六分少，地在天内，立黄赤二道，南北二极规二十八宿，北斗极星，五分为一度，置日月五星于黄道之上，置立漏刻，以水转仪，昏明中星，与天相应。
十七年，又作小浑天，径二尺二寸，周六尺六寸，以分为一度，安二十八宿中外宫，以白黑珠及黄三色为三家星，日月五星，悉居黄道。
盖天之术，云出周公旦访之殷商，盖假托之说也。
其书号曰周髀。
髀者，表也，周天之数也。
其术云：天如覆盖，地如覆盆，地中高而四隤，日月随天转运，隐地之高，以为昼夜也。
天地相去凡八万里，天地之中，高于外衡六万里；地上之高，高于天之外衡二万里也。
郑玄又难其二事。
刘向《五纪》说，《夏历》以为列宿日月皆西移，列宿疾而日次之，月最迟。
故日与列宿昏俱入西方；
九十一日，在南方。
此明日行迟于列宿也。
月生三日，日入而月见西方；
至十五日，日入而月见东方；
将晦，日未出，乃见东方。
以此明月行之迟于日，而皆西行也。
向难之以《鸿范传》曰：晦而月见西方，谓之朓。
朔而月见东方，谓之侧匿。侧匿，迟不敢进也。
星辰西行，史官谓之逆行。
此三说，《夏历》皆违之，迹其意，好异者之所作也。
晋成帝咸康中，会稽虞喜造《安天论》，以为天高穷于无穷，地深测于不测。
喜族祖河间太守耸又立《穹天论》云：天形穹隆，当如鸡子幕，其际周接四海之表，浮乎元气之上。
而吴太常姚信造《昕天论》曰：尝览《汉书》云：冬至日在牵牛，去极远；
夏至日在东井，去极近。
欲以推日之长短，信以太极处二十八宿之中央，虽有远近，不能相倍。
今《昕天》之说，以为冬至极低，而天运近南。故日去人远，而斗去人近；
夏至极起，而天运近北，而斗去人远，日去人近，南天气至，故炎热也。
极之立时，日行地中浅，故夜短；天去地高，故昼长也。
极之低时，日行地中深，故夜长；
然则天行寒依于浑，夏依于盖也。
按此说应作轩昂之轩，而作昕，所未详也。
凡三说，皆好异之谈，失之远矣。
凡天文经星，常宿中外宫，前史已详。
今惟记魏文帝黄初以来星变为《天文志》，以续司马彪云。
占曰：客星出太微，国有兵丧。
十月，孙权叛命，帝自南征，前驱临江，破其将吕范等。
是后累有征役。
七年五月，文帝崩。
占曰：心为天王，王者恶之。
黄初四年六月甲申，太白昼见。
五年十一月辛卯，太白又昼见。
案刘向《五纪论》曰：太白少阴，弱，不得专行，故以己未为界，不得经天而行。
经天则昼见，其占为兵，为丧，为不臣，为更王。
强国弱，小国强。
是时，孙权受魏爵号，而称兵距守。
八月，吴遂围江夏，寇襄阳，魏江夏太守文聘固守得全。
占曰：有大丧，赦天下。
黄初五年十月，岁星入太微，逆行积百三十九日乃出。
占曰：五星入太微，从右入三十日以上，人主有大忧。
一曰：有赦至。
黄初六年五月十六日壬戌，荧惑入太微，至二十六日壬申，与岁星相及，俱犯右执法；至二十七日癸酉，乃出。
占曰：从右入三十日以上，人主有大忧。
又日月五星犯左右执法，大臣有忧。
一曰：执法者诛。
十一月，皇子东武阳王鉴薨。
七年正月，骠骑将军曹洪免为庶人。
四月，征南大将军夏侯尚薨。
《蜀记》称：明帝问黄权曰：天下鼎立，何地为正？
往荧惑守心，而文皇帝崩，吴、蜀无事，此其微也。
案三国史，并无荧惑守心之文，宜是入太微。
黄初六年十月乙未，有星孛于少微，历轩辕。
为兵丧除旧布新之象，余灾不尽，为旱凶饥暴疾。
长大见久灾深；
短小见速灾浅。
是时帝军广陵，辛丑，亲御甲胄，跨马观兵。
明年五月，文帝崩。
魏明帝太和四年十一月壬戌，太白犯岁星。
占曰：大兵起，有大战。
犯列宿，为小兵。
五年三月，诸葛亮以大众寇天水，遣大将军司马懿距退之。
太和五年五月，荧惑犯房。
占曰：房四星，股肱臣将相位也。
月五星犯守之，将相有忧。
十二月，太尉华歆薨。
占曰：女主忧。
青龙二年十一月乙丑，月又犯镇星。三年正月，太后郭氏崩。
太和六年十一月丙寅，太白昼见南斗，遂历八十余日恆见。
占曰：吴有兵。
明年，孙权遣张弥等将兵万人，锡授公孙渊为燕王。
渊斩弥等，虏其众。
太和六年十一月丙寅，有星孛于翼，近太微上将星。
占曰：有兵丧。
又曰：凡星所坠，国易姓。
翼又楚分，孙权封略也。
明年，权有辽东之败。
权又向合肥新城，遣全琮征六安，皆不克而还。
又明年，诸葛亮入秦川，据渭南，司马懿距之。
孙权遣陆议、诸葛瑾等屯江夏口，孙韶、张承等向广陵淮阳，权以大众围新城以应亮。
于是帝自东征，权及诸将乃退。
太和六年十二月，陈王植薨。
青龙元年夏，北海王蕤薨。
三年正月，太后郭氏崩。
明帝青龙二年二月己未，太白犯荧惑。
是年四月，诸葛亮据渭南，吴亦起兵应之，魏东西奔命。
九月，亮卒，军退，将帅分争，为魏所破。
案占，太白所犯在南，南国败，在北，北国败，此宜在荧惑南也。
舆鬼主斩杀。
占曰：民多病，国有忧，又有大臣忧。
冬，又大病，至三年春乃止。
正月，太后郭氏崩。
四年五月，司徒董昭薨。
青龙二年五月丁亥，太白昼见，积三十余日。
以晷度推之，非秦、魏，则楚也。
是时诸葛亮据渭南，司马懿与相持。
孙权寇合肥，又遣陆议、孙韶等入淮、沔，帝亲东征。
蜀本秦地，则为秦、晋及楚兵悉起应占。
占曰：天子崩，又为火灾。
三年七月，崇华殿灾。
景初三年正月，明帝崩。
青龙二年十月戊寅，月犯太白。
占曰：人君死，又为兵。
景初元年七月，公孙渊叛。
二年正月，遣司马懿讨之。
三年正月，明帝崩。
蜀后主建兴十二年，诸葛亮帅大众伐魏，屯于渭南，有长星赤而芒角，自东北，西南流投亮营，三投再还，往大还小。
占曰：两军相当，有大流星来走军上及坠军中者，皆破败之征也。
九月，亮卒于军，焚营而退。
群帅交恶，多相诛残。
魏明帝青龙三年六月丁未，镇星犯井钺。
戊戌，太白又犯。
占曰：凡月五星犯井钺，悉为兵起。
占曰：凡月五星犯井钺，悉为兵起。一曰：斧钺用，大臣诛。
景初元年，公孙渊叛，司马懿讨灭之。
青龙三年七月己丑，镇星犯东井。
四年三月癸卯，在参，又还犯之。
占曰：镇星入井，大人忧。
行近距为行阴，其占大水，五谷不成。
景初元年夏，大水，伤五谷。
九月，皇后毛氏崩。
青龙三年十月壬申，太白昼见在尾，历二百余日恆见。
占曰：尾为燕，燕臣强，有兵。
青龙四年三月己巳，太白与月俱加丙，昼见。
月犯太白。
景初元年七月辛卯，太白又昼见，积二百八十余日。
占悉同上。
是时公孙渊自立为燕王，署置百官，发兵距守，遣司马懿讨灭之。
占曰：王者忧。
青龙四年五月壬寅，太白犯毕左股第一星。
占曰：毕为边兵，又主刑罚。
九月，凉州塞外胡阿毕师侵犯诸国，西域校尉张就讨之，斩首捕虏万许人。
青龙四年七月甲寅，太白犯轩辕大星。
皇后毛氏崩。
青龙四年十月甲申，有星孛于大辰，长三尺。
乙酉，又孛于东方。
十一月己亥，彗星见，犯宦者天纪星。
占曰：大辰为天王，天下有丧。
刘向《五纪论》曰：《春秋》星孛于东方，不言宿者，不加宿也。
宦者在天市为中外有兵，天纪为地震。
孛彗主兵丧。
九月，吴将硃然围江夏，荆州刺史胡质击走之。
二年正月，讨公孙渊。
占曰：将相有忧。
七月，司徒陈矫薨。
二年四月，司徒韩暨薨。
景初二年十月甲午，月犯箕。
占曰：贵人死。
八月，公孙渊灭。
按占，大星为天王，前为太子，后为皇子。
犯前星，太子有忧。
犯后星，庶子有忧。
三年正月，帝崩，太子立，卒见废为齐王。
正始四年，秦王询薨。
景初二年八月彗星见张，长三尺，逆西行，四十一日灭。
占曰：为兵丧。
明年正月，明帝崩。
嘉平五年六月庚辰，月犯箕。
占曰：军将死。
景初二年，司马懿围公孙渊于襄平。
八月丙寅夜，有大流星长数十丈，色白有芒鬣，从首山北流坠襄平城东南。
占曰：围城而有流星来走城上及坠城中者破。
又曰：星坠，当其下有战场。
九月，渊突围，走至星坠所被斩，屠城坑其众。
景初二年十月癸巳，客星见危，逆行在离宫北，腾蛇南。
己酉，灭。
占曰：客星所出有兵丧。
虚危为宗庙，又为坟墓。
客星近离宫，则宫中将有大丧，就先君于宗庙，皆王者崩殒之象也。
正始二年五月，吴将硃然围樊城，司马懿率众距却之。
占曰：犯昴，胡不安。
二年六月，鲜卑阿妙兒等寇西方，敦煌太守王延斩之，并二千余级。
三年，又斩鲜卑大帅及千余级。
正始元年十月乙酉，彗星见西方，在尾，长三丈，拂牵牛，犯太白。
占曰：尾为燕，又为吴，牛亦吴、越之分。
太白为上将，羽林中军兵。
吴、越有兵丧，中军兵动。
二年五月，吴将全琮寇芍陂，硃然围樊城，诸葛瑾入沮中。
吴太子登卒。
是月，司马懿讨诸葛恪，恪弃城走。
三年，太尉满宠薨。
西北星主金。
三年二月丁未，又犯西南星。
占曰：有钱令。
一曰：大臣忧。
三年三月，太尉满宠薨。
四年正月，帝加元服，赐群臣钱各有差。
正始四年十月、十一月，月再犯井钺。
正始五年十一月癸巳，镇星犯亢距星。
占曰：诸侯有失国者。
正始六年八月戊午，彗星见七星，长二尺，色白，进至张，积二十三日灭。
七年十一月癸亥，又见轸，长一尺，积百五十六日灭。
一曰：彗见亢，天子失德。
九年三月，又见昴，长六尺，色青白，芒西南指。
七月，又见翼，长二尺，进至轸，积四十二日灭。
按占，七星、张，周分野，翼、轸为楚，昴为赵、魏，彗所以除旧布新，主兵丧也。
嘉平元年，司马懿诛曹爽兄弟及其党与，皆夷族，京师严兵，实始翦魏。
三年，诛楚王彪，又袭王凌于淮南。
淮南，东楚也。
幽魏诸王于鄴。
占曰：天下有兵，将军死。
一曰：军将死。
七月乙亥，荧惑犯毕距星。
一曰：刑罚用。
嘉平元年，曹爽等诛。
占曰：王者不宜出宫下殿。
明年，车驾谒陵，司马懿奏诛曹爽等，天子野宿，于是失势。
魏齐王嘉平元年六月壬戌，太白犯东井距星。
占曰：国失政，大臣为乱。
四月辛巳，太白犯舆鬼。
占曰：大臣诛。
一曰：国有忧。
三年七月，王凌与楚王彪有谋，皆伏诛。
人主遂卑。
吴主孙权赤乌十三年五月，日北至，荧惑逆行入南斗。
七月，犯魁第二星而东。
《汉晋春秋》云逆行。
按占，荧惑入南斗，三月，吴王死。
一曰：荧惑逆行，其地有死君。
太元二年权薨，是其应也。
故国志书于吴而不书于魏也。
是时，王凌谋立楚王彪，谓斗中有星，当有暴贵者，以问知星人浩详。
详疑有故，欲说其意，不言吴有死丧，而言淮南楚分，吴、楚同占，当有王者兴，故凌计遂定。
占曰：国有忧。
三年四月戊寅，月犯东井。
五月，王凌、楚王彪等诛。
占曰：将军死。
一曰：有大赦。
是月，王凌诛。
四年三月，吴将硃然、硃异为寇，镇东将军诸葛诞破走之。
正元元年，李丰等诛，皇后张氏废。
九月，帝废为齐王。
齐王嘉平三年十月癸未，荧惑犯亢南星。
占曰：大臣有乱。
正元元年二月，李丰等谋乱诛。
嘉平三年十一月癸未，有星孛于营室，西行积九十日灭。
室为后宫，后宫且有乱。
四年二月丁酉，彗星见西方，在胃，长五六丈，色白，芒南指贯参，积二十日灭。
五年十一月，彗星又见轸，长五丈，在太微左执法西，东南指，积百九十日灭。
按占，胃，兗州之分，参白虎主兵，太微天子廷，执法为执政，孛彗为兵，除旧布新之象。
正元元年二月，李丰、丰弟兗州刺史翼、后父光禄大夫张缉等谋乱，皆诛，皇后亦废。
正元元年正月，镇东将军母丘俭反，兵败死。
嘉平五年六月戊午，太白犯角。
占曰：群臣谋不成。
正元元年，李丰等谋泄，悉诛。
嘉平五年七月，月犯井钺。
正元元年二月，李丰等诛。
蜀将姜维攻陇西，车骑将军郭淮讨破之。
至六年正月，镇东将军豫州刺史毋丘俭、前将军扬州刺史文钦反，被诛。
魏高贵乡公正元元年十一月，有白气出斗侧，广数丈，长竟天。
占曰：女主当之。
案占，蚩尤旗见，王者征伐四方。
自后又征淮南，西平巴蜀。
是岁，吴主孙亮五凤元年，斗牛，吴、越分。
案占：有兵丧，除旧布新之象也。
太平三年，孙綝盛兵围宫，废亮为会稽王，孙休代立，是其应也。
故国志又书于吴。
由是淮南江东同扬州地，故于时变见吴、楚之分。
则魏之淮南，多与吴同灾，是以毋丘俭以孛为己应，遂起兵而败，又其应也。
后三年，即魏甘露二年，诸葛诞又反淮南，吴遣硃异救之。
及城陷，诞众吴兵死没各数万人，犹前长星之应也。
高贵乡公正元二年二月戊午，荧惑犯东井北辕西头第一星。
占曰：群臣有家坐罪者。
甘露元年，诸葛诞族灭。
吴孙亮太平元年九月壬辰，太白犯南斗，《吴志》所书也。
占曰：太白犯斗，国有兵，大臣有反者。
二年，诸葛诞诛。
又明年，孙琳废亮，吴、魏并有兵事也。
魏高贵乡公甘露元年七月乙卯，荧惑犯井钺。
壬戌，月又犯钺星。
二年八月壬子，岁星犯井钺。
九月庚寅，岁星又逆行乘钺星。
三年，诸葛诞夷灭。
其明年，诸葛诞反。
甘露二年十月丙寅，太白犯亢距星。
占曰：廷臣为乱，人君忧。
景元元年，有成济之变。
甘露二年十一月，彗星见角，色白。
占曰：彗见两角间，色白者，军起不战，邦有大丧。
景元元年，高贵乡公帅左右兵袭晋文王，未交战，为成济所害。
甘露三年三月庚子，太白犯东井。
至景元元年，高贵乡公败。
甘露三年八月壬辰，岁星犯舆鬼质星。
占曰：斧质用，大臣诛。
甘露四年四月甲申，岁星又犯舆鬼东南星。
占曰：鬼东南星主兵。
木入鬼，大臣诛。
甘露四年十月丁丑，客星见太微中，转东南行，历轸宿，积七日灭。
占曰：客星出太微，有兵丧。
魏陈留王景元元年二月，月犯建星。
案占，月五星犯建星，大臣相谮。
是后钟会、邓艾破蜀，会谮艾，遂皆夷灭。
景元二年四月，荧惑入太微，犯右执法。
占曰：人主有大忧。
又曰：大臣忧。
后四年，邓艾、钟会皆夷灭。
五年，帝逊位。
景元三年十一月壬寅，彗星见亢，色白，长五寸，转北行，积四十五日灭。
四年，钟会、邓艾伐蜀克之。会、艾反乱，皆诛。
景元四年六月，大流星二，并如斗，见西方，分流南北，光照隆隆有声。
案占，流星为贵使，大者使大。
是年，钟、邓克蜀，二星盖二帅之象。
二帅相背，又分流南北之应。
钟会既叛，三军愤怒，隆隆有声，兵将怒之征也。
景元四年十月，岁星守房。
明年正月，太尉邓艾、司徒钟会并诛灭，特赦益土。
陈留王咸熙二年五月，彗星见王良，长丈余，色白，东南指，积十二日灭。
占曰：王良，天子御驷，彗星扫之，禅代之表，除旧布新之象。
白色为丧。
王良在东壁宿，又并州之分也。
八月，晋文王薨。
十二月，帝逊位于晋。
晋武帝泰始四年正月丙戌，彗星见轸，青白色，西北行，又转东行。
轸又楚分也。
三月，皇太后王氏崩。
十月，吴将施绩寇江夏，万彧寇襄阳，后将军田璋、荆州刺史胡烈等破却之。
泰始四年七月，星陨如雨，皆西流。
占曰：星陨为民叛，西流，吴民归晋之象也。
泰始五年九月，有星孛于紫宫，占如上。
紫宫，天子内宫。
十年，武元杨皇后崩。
泰始十年十二月，有星孛于轸。占曰：天下兵起。
咸宁二年六月，星孛于氐。
占曰：天子失德易政。
氐又兗州分。
七月，星孛大角。
大角为帝坐。
八月，星孛太微，至翼、北斗、三台。
占曰：太微天子廷，大人恶之。
一曰：有徙王。
翼又楚分也。
三年，星孛于胃。
胃，徐州分。
四月，星孛女御。女御为后宫。
七月，星孛紫宫。
占曰：天下兵起。
五年三月，星孛于柳。
柳又三河分也。
大角、太微、紫宫、女御，并为王者。
明年吴亡，是其应也。
孛主兵丧，征吴之役，三河、徐、兗之兵悉出，交战于吴、楚之地。
吴丞相都督以下，枭戮十数，偏裨行阵之徒，馘斩万计，皆其征也。
《春秋》星孛北方，则齐、鲁、晋、郑、陈、宋、莒之君，并受杀乱之祸。
星孛东方，则楚灭陈，三家、田氏分篡齐、晋。
昔汉三年，星孛大角，项籍以亡，汉氏无事，此项氏主命故也。
吴、晋之时，天下横分，大角孛而吴亡，是与项氏同事。
后学皆以咸宁灾为晋室，非也。
晋武帝咸宁四年四月，蚩尤旗见。
案《星传》，蚩尤旗类彗，而后曲象旗。
汉武帝时见，长竟天。
献帝时又见，长十余丈，皆长星也。
魏高贵时则为白气。
案校众记，是岁无长星，宜又是异气。
后二年，倾三方伐吴，是其应。
至武帝崩，天下兵又起，遂亡诸夏。
咸宁四年九月，太白当见不见。
又有亡国。
是时羊祜表求伐吴，上许之。
五年十一月，兵出，太白始夕见西方。
太康元年三月，大破吴军，孙皓面缚请死，吴国遂亡。
晋武帝太康二年八月，有星孛于张。
周分野，灾在洛邑。
十一月，星孛轩辕。
占曰：后宫当之。
四年三月戊申，星孛于西南。
四年三月癸丑，齐王攸薨。
四月戊寅，任城王陵薨。
五月己亥，琅邪王伷薨。
十一月戊午，新都王该薨。
太康八年三月，荧惑守心。
太熙元年四月己酉，武帝崩。
太康八年九月，星孛于南斗，长数十丈，十余日灭。
占曰：斗主爵禄，国有大忧。
一曰：孛于斗，王者疾病，臣诛其父，天下易政，大乱兵起。太熙元年四月，客星在紫宫。
太康末，武帝耽宴游，多疾病。
是月乙酉，帝崩。
永平元年，贾后诛杨骏及其党与，皆夷三族；
杨太后亦见杀。
是年，又诛汝南王亮、太保卫瓘、楚王玮，王室兵丧之应。
按刘向说：天裂，阳不足；
地动，阴有余。
是时人主拱默，妇后专制。
元康三年四月，荧惑守太微六十日。
占曰：诸侯三公谋其上，必有斩臣。
一曰：天子亡国。
是春，太白守毕，至是百余日。
占曰：有急令之忧。
一曰：将死。
又为边境不安。
是年，镇、岁、太白三星聚于毕昴。
占曰：有大战。
毕昴，赵地也。
后贾后陷杀太子，赵王废后，又杀之，斩张华、裴頠，遂篡位，废帝为太上皇。
天下从此遘乱连祸。
元康五年四月，有星孛于奎，至轩辕、太微，经三台、大陵。
占曰：奎为鲁，又为库兵，轩辕为后宫，太微天子廷，三台为三司，大陵有积尸死丧之事。
明年，武库火，西羌反。
后五年，司空张华遇祸，贾后废死，鲁公贾谧诛。
又明年，赵王俭篡位。
于是三王兴兵讨伦，士民战死十余万人。
元康六年六月丙午夜，有枉矢自斗魁东南行。
占曰：有乱臣更天子之法。
北斗主执杀，出斗魁，居中执杀者不直象也。
十月，太白昼见。
后赵王杀张、裴，废贾后，以理太子之冤，因自篡盗，以至屠灭。
以乱伐乱，兵丧臣强之应也。
元康九年二月，荧惑守心。
占曰：王者恶之。
八月，荧惑入羽林。
占曰：禁兵大起。
伦悉遣中军兵，相距累月。
晋惠帝永康元年三月，妖星见南方，中台星坼，太白昼见。
占曰：妖星出，天下大兵将起。
台星失常，三公忧。
是月，贾后杀太子，赵王伦寻废杀后及司空张华，又废帝自立。
于是三王并起，迭总大权。
永康元年五月，荧惑入南斗。
占曰：宰相死，兵大起。
斗又吴分也。
是时赵王伦为相，明年篡位，三王兴师诛之。
太安二年，石冰破扬州。
永康元年八月，荧惑入箕。
占曰：将死，国有忧。
十二月，彗出牵牛之西，指天市。
占曰：牛者七政始，彗出之，改元易号之象也。
天市一名天府，一名天子禖，帝座在其中。
明年，赵王篡位，改元，寻为大兵所灭。
永康二年二月，太白出西方，逆行入东井。
占曰：国失政，臣为乱。
四月，彗星见齐分。
是时齐王冏起兵讨赵王伦。
伦灭，冏拥兵不朝，专权淫侈，明年诛死。
晋惠帝永宁元年，自正月至于闰月，五星互经天。
《星传》曰：日阳，君道也。
日出则星亡，臣不得专也。
昼而星见午上者为经天，其占为不臣，为更王。
今五星悉经天，天变所未有也。
石氏说曰：辰星昼见，其国不亡，则大乱。
二帝流亡，遂至六夷强，迭据华夏，亦载籍所未有也。
永宁元年五月，太白昼见。
占同前条。
七月，岁星守虚危。
占曰：木守虚危，有兵忧。
一曰：守虚饥；
守危徭役烦，下屈竭。
辰星入太微。
占曰：为内乱。
一曰：群臣相杀。
太白守右掖门。
八月戊午，镇星犯左执法，又犯上相。
占曰：上相忧。
荧惑守昴。
占曰：赵、魏有灾。
辰星守舆鬼。
占曰：秦有灾。
一曰：左将军死，天下有兵。
二年四月癸酉，岁星昼见。
占曰：为臣强。
十月，荧惑太白斗于虚危。
占曰：大兵起，破军杀将。
虚危，又齐分也。
十二月，荧惑袭太白于营室。
占曰：天下兵起，亡君之戒。
一曰：相亡。
初齐王冏定京都，因留辅政，遂专慠无君。
是月，成都、河间檄长沙王乂讨之。冏、乂交战，攻焚宫阙。
冏兵败夷灭，又杀其兄上军将军实以下二十余人。
太安二年，成都攻长沙，于是公私饥困，百姓力屈。
晋惠帝太安二年二月，太白入昴。
占曰：天下扰，兵大起。
三月，彗星见东方，指三台。
占曰：为内兵，有大战。
三台为三公。
七月，荧惑入东井。
是秋，太白守太微上将。
占曰：上将将以兵亡。
是年冬，成都、河间攻洛阳。
三年正月，东海王越执长沙王乂，张方又杀之。
太安二年八月，长沙王奉帝出距二王，庚午，舍于玄武馆。
是日，天中裂为二，有声如雷。
三占同元康，臣下专僭之象也。
是时长沙王擅权，后成都、河间、东海又迭专威命，是其应也。
太安二年十一月辛巳，有星昼陨中天，北下有声如雷。
按占：名曰荧首，营首所在，下有大兵流血。
明年，刘渊、石勒攻略并州，多所残灭。
王浚起燕、代，引鲜卑攻掠鄴中，百姓涂地。
有声如雷，怒之象也。
占曰：国有逐相。
十二月壬寅，太白犯月。
占曰：天下有兵。
太安三年正月己卯，月犯太白，占同青龙。
荧惑入南斗，占同永康。
是月，荧惑又犯岁星。
七月，左卫将军陈率众奉帝伐成都，六军败绩，兵逼乘舆。
九月，王浚又攻成都于鄴，鄴溃，成都王由是丧亡。
是时天下盗贼群起，张昌尤盛。
后二年，惠帝崩。
占曰：天子绝嗣。
一曰：大臣有诛。
七月庚申，太白犯角、亢，经房、心，历尾、箕。
九月，入南斗。
占曰：犯角，天下大战；
犯亢，有大兵，人君忧；
入房、心，为兵丧；
犯尾，将军与民人为变；
犯箕，女主忧。
一曰：天下乱。
入南斗，有兵丧。
一曰：将军为乱。
其所犯守，又兗、豫、幽、冀、扬州之分也。
是年七月，有荡阴之役。
九月，王浚杀幽州刺史和演，攻鄴，鄴溃。
于是兗、豫为天下兵冲。
陈敏又乱扬土，刘渊、石勒、李雄等并起微贱，跨有州郡。
皇后羊氏数被幽废。
光熙元年，惠帝崩，终无继嗣。
永兴元年七月乙丑，星陨有声。
二年十月，星又陨有声。
按刘向说，民去其土之象也。
是后遂亡中夏。
永兴元年十二月壬寅夜，赤气亘天，砰隐有声。
二年十月丁丑，赤气见在北方，东西竟天。
砰隐有声，怒之象也。
永兴二年四月丙子，太白犯狼星。
占曰：有大兵。
九月，岁星守东井。
井又秦分也。
是年，苟晞破公师籓，张方破范阳王虓，关西诸将攻河间王颙，颙奔走，东海王迎杀之。
永兴二年八月，星孛于昴、毕。
占曰：齐有兵丧。
昴、毕，又赵、魏分也。
十月丁丑，有星孛于北斗。
占曰：璇玑更授，天子出走。
是后皆有其应。
明年，惠帝崩。
晋惠帝光熙元年四月，太白失行，自翼入尾、箕。
占曰：太白失行而北，是谓返生。
不有破军，必有屠城。
五月，汲桑攻鄴，魏郡太守冯嵩出战大败，桑遂害东燕王腾，杀万余人，焚烧魏时宫室皆尽。
光熙元年五月，枉矢西南流。
占曰：以乱伐乱之象也。
是时司马越西破河间，奉迎大驾。
寻收缪胤、何绥等，肆其无君之心，天下恶之。
死而石勒焚其尸柩，是其应也。
光熙元年九月丁未，荧惑守心。
己亥，填星守房、心，又犯岁星。
占曰：土守房，多祸丧。
守心，国内乱，天下赦。
又曰：填与岁合为内乱。
是时司马越秉权，终以无礼破灭，内乱之应也。
十一月，惠帝崩，怀帝即位，大赦天下。
光熙元年十二月癸未，太白犯填星。
是后河间王为东海王越所杀。
明年正月，东海王越杀诸葛玫等。
光熙元年十二月甲申，有白气若虹，中天北下至地，夜见五日乃灭。
孝怀帝永嘉元年九月辛亥，有大星自西南流于东北，小者如升相随，天尽赤，声如雷。
占曰：流星为贵使。
是年五月，汲桑杀东燕王腾，遂据河北。
十一月，始遣和郁为征北将军镇鄴，而田甄等大破汲桑，斩于乐陵。
于是以甄为汲郡太守，弟兰钜鹿太守。
司马越忿魏郡以东，平原南，皆党于桑，悉以赏甄等，于是侵略赤地，有声如雷，怒之象也。
永嘉元年十二月丁亥，星流震散。
案刘向说：天官列宿，在位之象，小星无名者，庶民之类。
此百官庶民将流散之象也。
是后天下大乱，百官万民，流移转死矣。
永嘉二年正月庚午，太白伏不见。
二月庚子，始晨见东方。
是谓当见不见，占同上条。
帝崩虏庭，中夏沦覆。
永嘉三年正月庚子，荧惑犯紫微。
占曰：当有野死之王。
又为火烧宫。
五年六月，刘曜、王弥入京都，烧宫庙，帝崩于平阳。
永嘉三年，镇星久守南斗。
占曰：镇星所居者，其国有福。
是时安东琅邪王始有扬土。
其年十一月，地动，陈卓以为是地动应也。
永嘉三年十二月乙亥，有白气如带出东南北方各二，起地至天，贯参伐。
又三方云扰，攻战不休。
六月，京都焚灭，帝劫虏庭。
永嘉五年十月，荧惑守心。
永嘉六年七月，荧惑、岁星、镇星、太白聚牛女之间，裴回进退。
按占曰：牛，扬州分。
是后两都倾覆，而元帝中兴扬土，是其应也。
愍帝建武元年五月癸未，太白荧惑合于东井。
占曰：金火合曰烁，为丧。
是时帝虽劫于平阳，天下犹未敢居其虚位，灾在帝也。
六月丁卯，太白犯太微。
占曰：兵入天子廷，王者恶之。
晋元帝太兴元年七月，太白犯南斗。
占曰：吴、越有兵，大人忧。
二年二月甲申，荧惑犯东井。
占曰：兵起，贵臣相戮。
八月己卯，太白犯轩辕大星。
占曰：后宫忧。
乙未，太白犯岁星，在翼。
占曰：将为乱。
三年四月壬辰，枉矢出虚、危，没翼、轸。
占曰：枉矢所触，天下之所伐。
翼、轸，荆州之分也。
五月戊子，太白入太微，又犯上将。
占曰：天子自将，上将诛。
六月丙辰，太白与岁星合于房。
占曰：为兵饥。
九月，太白犯南斗，占同元年。
十月己亥，荧惑在东井，居五诸侯南，踟蹰留止，积三十日。
占曰：荧惑守井二十日以上，大人忧；
守五诸侯，诸侯有诛者。
十二月己未，太白入月，在斗。
郭景纯曰：月属坎，阴府法象也。
太白金行而来犯之，天意若曰刑理失中，自毁其法也。
四年十二月丁亥，月犯岁星在房。
占曰：其国兵饥，民流亡。
于是杀护军将军周顗、尚书令刁协，骠骑将军刘隗出奔。
闰十二月，元帝崩。
间一年，敦亦枭夷，枉矢触翼之应也。
十月，石他入豫州，略城父、霡二县民以北，刺史祖约遣军追之，为其所没，遂退守寿春。
明帝太宁三年正月，荧惑逆行入太微。
闰八月，帝崩。
咸和二年，苏峻反，攻宫室，太后以忧逼崩，天子幽劫于石头，远近兵乱，至四年乃息。
成帝咸和四年七月，有星孛于西北，二十三日灭。
占曰：为战。
十二月，郭默杀江州刺史刘胤，荆州刺史陶侃讨默，明年，斩之。
是时，石勒又始僭号。
是月胡贼杀略娄、武进二县民，于是遣戍中洲。
明年，胡贼又略南沙、海虞民。
是年正月，大赦，伐淮南，讨襄阳，平之。
咸和六年十一月，荧惑守胃、昴。
占曰：赵、魏有兵。
八年七月，石勒死，石虎自立，多所残灭。
是时虽勒、虎僭号，而其强弱常占于昴，不关太微紫宫也。
咸和八年三月己巳，月入南斗，与六年占同。
其年七月，石勒死，彭彪以谯，石生以长安，郭权以秦州，并归从。
于是遣督护高球率众救彪，彪败球退。
咸和八年七月，荧惑入昴。
占曰：胡王死。
石虎多所攻灭。
占曰：胡不安。
是时石弘虽袭勒位，而石虎擅威暴横。
十月，废弘自立，遂幽杀之。
咸和九年三月己亥，荧惑入舆鬼，犯积尸。
占曰：兵在西北，有没军死将。
占曰：朝廷有忧，军将死。
四月，镇西将军、雍州刺史郭权始以秦州归从，寻为石斌所灭，徙其众于青、徐。
晋成帝咸康元年二月己亥，太白犯昴。
占曰：兵起，岁大旱。
四月，石虎掠骑至历阳。
朝廷虑其众也，加司徒王导大司马，治兵动众。
是时胡贼又围襄阳，征西将军庾亮遣宁距退之。
咸康元年八月戊戌，荧惑入东井。
有兵兵止。
是年夏，发众列戍。
加王导大司马，以备胡贼。
占同上。
咸和三年，石虎发众七万，四年二月，自袭段辽于蓟，辽奔败。
又攻慕容皝于棘城，不克引退。皝追之，杀数百人。
虎留其将麻秋屯令支，皝破秋，并虏辽杀之。
咸康二年正月辛巳，彗星夕见西方，在奎。
四年，石虎伐慕容皝不克，皝追击之，又破麻秋。
时皝称蕃，边兵之应也。
占曰：将相忧。
五年七月，丞相王导薨。
八月，太尉郗鉴薨。
六年正月，征西大将军庾亮薨。
咸康二年九月庚寅，太白犯南斗，因昼见。
占曰：斗为宰相，又扬州分，金犯之，死丧象。
昼见为不臣，又为兵丧。
四年，虎灭段辽而败于慕容皝。
皝，国蕃臣。
五年，王导薨。
咸康三年六月辛未，有流星大如二斗魁，色青，赤光耀地，出奎中，没娄北。
案占为饥，五谷不藏。
咸康三年八月，荧惑入舆鬼，犯积尸。
占曰：贵人忧。
三年八月甲戌，月犯东井距星。
占曰：国有忧，将死。
一曰：大将死。
五年，丞相王导薨，庾冰代辅政。
太尉郗鉴、征西大将军庾亮薨。
咸康三年十一月乙丑，太白犯岁星。
占曰：民饥。
四年二月，石虎破幽州，迁其人万余家。
五年，胡众五万寇沔南，略七千余家而去。
又骑二万围陷邾城，杀略五千余人。
咸康四年四月己巳，太白昼见在柳。
七月乙巳，月掩太白。
占曰：王者亡地，大兵起。
明年，胡贼大寇沔南，陷邾城，豫州刺史毛宝、西阳太守樊峻皆弃城投江死。
于是内外戒严，左卫桓监、匡术等诸军至武昌，乃退。
咸康四年五月戊午，荧惑犯右执法。
占曰：大臣死，执政者忧。
九月，太白犯右执法。
案占，五星灾同，金火尤甚。
十一月戊子，太白犯房上星。
五年七月己酉，月犯房上星，亦同占。
是月庚申，丞相王导薨。
咸康五年四月辛未，月犯岁星，在胃。
占曰：国饥民流。
是夜，月又犯岁星，在昴。
咸康六年二月庚午朔，流星大如斗，光耀地，出天市，西行入太微。
占曰：大臣有诛。
乙未，太白入月。
占曰：人主死。
四月甲午，月犯太白。
占曰：人主恶之。
八年六月，成帝崩。
咸康六年三月甲寅，荧惑从行犯太微上将星。
占曰：上将忧。
四月丁丑，荧惑犯右执法。
占曰：执法者忧。
占曰：大将忧。
是时尚书令何充为执法，有谴欲避其咎，明年，求为中书令。
建元二年，庾冰薨，皆大将执政之应也。
是岁正月，征西将军庾亮薨。
三月，而荧惑犯上将。
九月，石虎大将夔安死。
岂冰能修德，移祸于夔安乎？
咸康六年四月丙午，太白犯毕距星。
一曰：有兵。
六月乙卯，太白犯轩辕大星。
八年六月，荧惑犯房上第二星。
是时骠骑将军何充居内，冰为次相也。
咸康七年四月己丑，太白入舆鬼。
占曰：为臣强，为有兵。
占曰：人主忧。
咸康八年八月壬寅，月犯毕赤星。
占曰：下犯上，兵革起。
己未，月犯钺星。
其后庾翼大发兵谋伐胡，专制上流，朝廷惮之。
康帝建元元年正月壬午，太白入昴。
占曰：赵地有兵。
又曰：天下兵起。
四月乙酉，太白昼见。
八月丁未，太白犯岁星。
是年，石虎杀其太子遂及其妻子徒属二百余人。
又遣将刘宁寇没狄道，又使将张举将万余人屯蓟东，谋慕容皝。
建元元年十一月六日，彗星见亢，长七尺，尾白色。
占曰：亢为朝廷，主兵丧。
二年九月，康帝崩。
建元元年，岁星犯天关。
安西将军庾翼与兄冰书曰：岁星犯天关，占云：关梁当涩。
比来江东无他故，江道亦不艰难；
而石虎频年再闭关不通信使，此复是天公愦愦无皁白之征也。
建元二年闰月乙酉，太白犯斗。
占曰：为丧，天下受爵禄。
九月，康帝崩，太子立，大赦赐爵也。
五月辛巳，太白昼见，在东井。
占曰：为臣强，秦有兵。
占曰：辅臣有免罢者。
占同正月。
是年初，庾翼在襄阳，七月，翼疾将终，辄以子爰之为荆州刺史，代己任；爰之寻被废。
明年，桓温又辄率众伐蜀，执李势，送至京都。
蜀本秦地也。
占同。
八月壬申，太白犯左执法。
是岁，司徒蔡谟被废。
占曰：将军死，近臣去。
六月，月犯东井距星。
占曰：诸侯有诛。
九月庚寅，太白犯南斗第五星。
四年七月丙申，太白犯左执法。
乙丑，太白犯左执法。
是月，陈逵征寿春，败而还。
七月，氐蜀余寇反乱益土。
九月，石虎伐凉州，不克。
永和四年四月，太白入昴。
五月，荧惑入娄，犯镇星。
七月，太白犯轩辕。
占在赵，及为兵丧，女主忧。
其年八月，石虎太子宣杀弟韬，宣亦死。
五年正月，石虎僭称皇帝，寻病死。
是年，褚裒北伐丧众，又寻薨，太后素服。
六年正月，朝会废乐。
永和五年四月丁未，太白犯东井。
占曰：秦地有兵。
九月戊戌，太白犯左角。
占曰：有兵。
十月，月犯昴。
十一月乙卯，彗星见于亢，芒西向，色白，长一丈。
是年八月，褚裒北征兵败。
十月，关中二十余壁举兵归从，石遵攻没南阳。
十一月，冉闵杀石遵，又尽杀胡十余万人，于是中土大乱。
十二月，褚裒薨。
八年，刘显、苻健、慕容俊并僭号。
殷浩北伐败，被废。
心豫州分也。
三月戊戌，荧惑犯岁星。
占曰：牵牛，天将也。
六月己丑，月犯昴。
占同三年。
占曰：大将军死。
一曰：天下有兵。
丙寅，荧惑犯钺星。
占同前。
岁星犯舆鬼。
乙卯，荧惑舆鬼，犯积尸。
五月乙未，荧惑犯轩辕大星。
太白入毕口，犯左股。
丁丑，荧惑入太微，犯右执法。
八月庚午，太白犯轩辕。
戊子，太白犯右执法。
七年，刘显杀石祗及诸胡帅，中土大乱，戎、晋十万数，各还旧土，互相侵略及疾疫死亡，能达者十二三。
是年，桓温辄以大众求浮江入淮北伐，朝廷震惧。
八年，豫州刺史谢尚讨张遇，为苻雄所败。
殷浩北伐败，见废。
十年，桓温伐苻健，不克而还。
六月辛巳，日未入，有流星如三斗魁，从辰巳上东南行。
晷度推之，在箕、斗之间，盖燕分也。
案占为营首，营首之下，流血滂沲。
七月壬子，岁星犯东井距星。
八月戊戌，荧惑入舆鬼。
占曰：忠臣戮死。
丙辰，太白入南斗，犯第四星。
一曰：丞相免。
八月，岁星犯舆鬼东南星。
占：东南星主兵，兵起。
十二月，月在东井，犯岁星。
占曰：秦饥民流。
是时帝主幼冲，母后称制，将相有隙，兵革连起。
慕容俊僭称大燕，攻伐无已，故灾异数见，殷浩见废也。
癸酉，填星奄钺星。
四月癸未，流星大如斗，色赤黄，出织女，没造父，有声如雷。
占曰：燕、齐有兵，民流。
戊午，月犯心大星。七月庚午，太白昼见。
晷度推之，灾在秦、郑。
九月辛酉，太白犯左执法。
十一月，月奄填星，在舆鬼。
十一年三月辛亥，月奄轩辕。
八月己未，太白犯天江。
占曰：河津不通。
十二年六月庚子，太白昼见，在东井，占如上。
七月丁卯，太白犯填星，在柳。
八月癸酉，月奄建星。
九月戊寅，荧惑入太微，犯西蕃上将星。
十一月丁丑，荧惑犯太微东蕃上相。
健壁长安，温退。
十二年八月，桓温破姚襄于伊水，定周地。
十一月，齐城陷，执段龛，杀三千余人。
永和末，鲜卑侵略河、冀，升平元年，慕容俊遂据临漳，尽有幽、并、青、冀之地。
缘河诸将渐奔散，河津隔绝矣。
三年，会稽王以郗昙、谢万败绩，求自贬三等。
是时权在方伯，九服交兵，故谴象仍见。
晋穆帝升平元年四月壬子，太白入舆鬼。
丁亥，月奄东井南辕西头第二星。
六月戊戌，太白昼见，在轸，占同上。
轸，楚分也。
七月辛巳，荧惑犯天江。
十一月，岁星犯房。
壬午，月奄岁星，在房。
一曰：豫州有灾。
闰月乙亥，月犯岁星，在房。
五月丁亥，彗出天船，在胃度中。
爰之寻被废。
彗为兵丧，除旧布新，出天船，外夷陵。
一曰：为大水。
八月戊午，荧惑犯填星，在张。
张，三河分。
十月己未，太白犯哭星。
十二月，枉矢自东南流于西北，其长半天。
三年正月壬辰，荧惑犯楗闭。
占曰：为兵丧，王者恶之。
月犯太白，在昴。
占曰：人君死。
一曰：赵地有兵，朝廷不安。
六月，太白犯东井。
七月乙酉，荧惑犯天江。
丙戌，太白犯舆鬼。
犯中央星，大将军死。
八月丁未，太白犯轩辕大星。
一曰：下犯上。
庚午，太白犯填星，在太微中。
十二月，慕容俊入屯鄴。
三年十月，诸葛攸舟军入河，败绩。
豫州刺史谢万入颍，众溃而归，除名为民。
十一月，司徒会稽王以二镇败，求自贬三等。
四年正月，慕容俊死，子暐代立。
五年五月，穆帝崩。
占曰：大将死。
六月辛亥，辰星犯轩辕。
己未，太白入太微右掖门，从端门出。
占曰：贵夺势。
又曰：出端门，臣不臣。
八月戊申，太白犯氐。
丙辰，荧惑犯太微西蕃上将。
九月壬午，太白入南斗口，犯第四星。
占曰：为丧，有赦，天下受爵禄。
十月庚戌，天狗见西南。
占曰：有大兵流血。
丙寅，太白昼见。
五年正月乙巳，填星逆行犯太微。
乙丑辰时，月在危宿奄太白。
占曰：天下民靡散。
三月丁未，月犯填星在轸。
占曰：大臣相谮。
五年正月，北中郎将郗昙薨。
五月，穆帝崩，哀帝立，大赦赐爵，褚后失势。
是时桓温以大众次宛，闻护败乃退。
占曰：大臣有匿谋。
一曰：卫地有兵。
辛卯，月犯心大星。
占曰：下犯上。
又曰：有边兵。
八月，范汪废。
隆和元年，慕容暐遣傅末波寇河阴，陈佑危逼。
晋哀帝兴宁元年八月，星孛大角亢，入天市。
占曰：为兵乱。
三年正月，皇后王氏崩。
三月，慕容恪攻洛阳，沈劲等战死。
兴宁元年十月丙戌，月奄太白，在须女。
一曰：灾在扬州。
三年，洛阳没。
其后桓温倾扬州资实，讨鲜卑败绩，死亡太半。及征袁真，淮南残破。
后氐及东胡侵逼，兵役无已。
兴宁三年正月乙卯，月奄岁星，在参。
参，益州分也。
十月，梁州刺史司马勋入益州以叛，硃序率众助刺史周楚讨平之。
十月，太白昼见，在亢。
占曰：亢为朝廷，有兵丧，为臣强。
哀帝是年二月崩，其灾皆在海西也。
明年五月，皇后庾氏崩。
晋海西太和元年二月丙子，月奄荧惑，在参。
一曰：参，魏地。
二年正月，太白入昴。
五年，慕容暐为苻坚所灭，司、冀、幽、并四州并属氐。
太和二年八月戊午，太白犯岁星，在太微。
三年六月甲寅，太白奄荧惑，在太微端门中。
六年，海西公废。
太和四年二月，客星见紫宫西垣，至七月乃灭。
占曰：客星守紫宫，臣杀主。
闰月乙亥，月晕轸，复有白晕贯月，北晕斗柄三星。
六年，桓温废帝。
按占：流星为贵使，星大者使大。
明年，遣使免袁真为庶人。
桓温征寿春，真病死，息瑾代立，求救于苻坚，温破氐军。
六年，寿春城陷，声如雷，将士怒之象也。
太和六年闰月，荧惑守太微端门。
占曰：天子亡国。
又曰：诸侯三公谋其上。
一曰：有斩臣。
十一月，桓温废帝，并奏诛武陵王，简文不许，温乃徙之新安。
晋简文咸安元年十二月辛卯，荧惑逆行入太微，二年三月犹不退。
占曰：国不安，有忧。
是时，帝有桓温之逼，恆怀忧惨。七月，帝崩。
咸安二年正月己酉，岁星犯填星，在须女。
五月，岁星形色如太白。
占曰：进退如度，奸邪息。
变色乱行，主无福。
又为臣强。
六月，太白昼见在七星。
乙酉，太白犯舆鬼。
七月，帝疾甚，诏桓温曰：少子可辅者辅之；
如不可，君自取之。
赖侍中王坦之毁手诏，改使如王导辅政故事。
温闻之大怒，将诛坦之等，内乱之应也。
七月，帝崩。
咸安二年五月丁未，太白犯天关。
占曰：有哭泣事。
六月，庾希入京城。十一月，卢悚入宫，并诛灭。
晋孝武宁康元年正月戊申，月奄心大星。
案占，灾不在王者，则在豫州。
三月丙午，月奄南斗第五星。
占曰：大臣有忧，忧死亡。
一曰：将军死。
七月，桓温薨。
宁康二年正月丁巳，有星孛于女虚，经氐、亢、角、轸、翼、张。
九月丁丑，有星孛于天市。
占曰：金火合为烁，此灾皆为兵丧。
太元元年五月，氐贼苻坚伐凉州。七月，氐破凉州，虏张天锡。
十一月，桓冲发三州军军淮、泗，桓豁亦遣军备境上。
占曰：左将军死。
宁康三年六月辛卯，太白犯东井。
九月戊申，荧惑奄左执法。
占曰：执法者死。
晋孝武太元元年四月丙戌，荧惑犯南斗第三星。
丙申，又奄第四星。
占曰：兵大起，中国饥。
一曰：有赦。
八月癸酉，太白昼见在氐。
氐，兗州分野。
九月，荧惑犯哭泣星，遂入羽林。
占曰：天子有哭泣事，中军兵起。
十一月己未，月奄左角。
占曰：天子有哭泣事。
三年六月，荧惑守羽林。
九月壬午，太白昼见在角，兗州分。
三年八月，氐贼韦钟入汉中东下，苻融寇樊、邓，慕容暐围襄阳，氐兗州刺史彭超围彭城。
四年二月，襄阳城陷，贼获硃序。
彭超舍彭城，获吉挹。
彭超等聚广陵三河众五万。
于是征虏谢石次涂中，右卫毛安之、游击河间王昙之等次堂邑，发丹阳民丁，使尹张涉屯卫京都。
六月，兗州刺史谢玄讨贼，大破之，余烬皆走。
是时中外连兵，比年荒俭。
是年，又发扬州万人戍夏口。
太元四年十一月丁巳，太白犯哭星。
五年七月丙子，辰星犯轩辕。
九月癸未，皇后王氏崩。
太元六年十月乙卯，有奔星东南经翼轸，声如雷。
《星说》曰：光迹相连曰流，绝迹而去曰奔。
案占：楚地有兵。
一曰：军破民流。
十二月，氐荆州刺史梁成、襄阳太守阎震率众伐竟陵，桓石虔击大破之，生禽震，斩首七千，获生万人。
声如雷，将帅怒之象也。
七年九月，硃绰击襄阳，拔将六百余家而还。
太元七年十一月，太白昼见，在斗。
占曰：吴有兵丧。
八年四月甲子，太白又昼见，在参。
占曰：魏有兵丧。
是月，桓冲征沔汉，杨亮伐蜀，并拔城略地。
八月，苻坚自将号百万，九月，攻没寿阳。
十月，刘牢之破坚将梁成斩之，杀获万余人。
谢玄等又破坚于淝水，斩其弟融，坚大众奔溃。
九年六月，皇太后褚氏崩。
八月，谢玄出屯彭城，经略中州。
十年八月，苻坚为其将姚苌所杀。
太元十年十二月己丑，太白犯岁星。
占曰：天下饥。
是时河朔未一，兵连在外，冬，大饥。
太元十一年三月戊申，太白昼见，在东井。
占曰：秦有兵，臣强。
六月甲午，岁星昼见，在胃。
占曰：鲁有兵，臣强。
十二年，慕容垂寇东阿，翟辽寇河上，姚苌假号安定，苻登自立陇上，吕光窃据凉土。
太元十一年三月，客星在南斗，至六月乃没。
是后司、雍、兗、冀常有兵役。
太元十二年二月戊寅，荧惑入月。
占曰：有乱臣死，相若有戮者。
一曰：女亲为败，天下乱。
是时琅邪王辅政，王妃从兄国宝以姻昵受宠。
又陈郡人袁悦昧私苟进，交遘主相，扇扬朋党。
十三年，帝杀悦。
于是主相有隙，乱阶兴矣。
太元十二年十月庚午，太白昼见，在斗。
十二月戊子，辰星入月，在危。
占曰：贼臣欲杀主，不出三年，必有内恶。
是月，荧惑在角亢，形色猛盛。
占曰：荧惑失其常，吏且弃其法，诸侯乱其政。
自是后慕容垂、翟辽、姚苌、苻登、慕容永并阻兵争强。
十四年正月，彭城妖贼又称号于皇丘，刘牢之破灭之。
三月，张道破合乡，围泰山，向钦之击走之。
是年，翟辽又攻没荥阳，侵略陈、项。
于时政事多弊，治道陵迟矣。
太元十四年十二月，荧惑入羽林。
乙未，月犯岁星。
占并同上。
十五年，翟辽陆掠司、兗，众军累讨弗克。
鲜卑又跨略并、冀。
八月，诸郡大水，兗州又蝗。
太元十五年七月壬申，有星孛于北河戒，经太微、三台、文昌，入北斗，长十余丈。
八月戊戌，入紫微，乃灭。
占曰：北河戒，一名胡门。
胡门有兵丧。
扫太微，入紫微，王者当之。
三台为三公，文昌为将相，将相三公有灾。
入北斗，强国发兵，诸侯争权，大夫忧。
十一月，太白入羽林。
占曰：天子为军自守，有反臣。
二十一年九月，孝武帝崩。
隆安元年，王恭等举兵，而朝廷戮王国宝、王绪。
占曰：太子忧。
是时太子常有笃疾。
太元十七年九月丁丑，岁星、荧惑、填星同在亢氐。
占曰：三星合，是谓惊位绝行，内外有兵丧与饥，改立王公。
太元十八年正月乙酉，荧惑入月。
占曰：忧在宫中，非贼乃盗也。
一曰：有乱臣，若有戮者。
二十一年九月，帝暴崩内殿，兆庶宣言夫人张氏潜行大逆。
于时朝政暗缓，不加显戮，但默责而已。又王国宝邪狡，卒伏其辜。
太元十八年二月，有客星在尾中，至九月乃灭。
占曰：燕有兵丧。
十九年四月己巳，月奄岁星，在尾。
占曰：为饥，燕国亡。
二十年，慕容垂遣息宝伐什圭，为圭所破，死者数万人。
二十一年，垂死，国遂衰亡。
太元十九年十月癸丑，太白犯岁星，在斗。
占曰：为饥，为内兵。
斗，吴、越分。
至隆安元年，王恭等举兵显王国宝之罪，朝廷赦之。
是后连岁水旱民饥。
太元二十年六月，荧惑入天囷。
七月丁亥，太白入太微。
占曰：太白入太微，国有忧。
占曰：天下有大丧。
九月，有蓬星如粉絮，东南行，历女虚至哭星。
占曰：蓬星见，不出三年，必有乱臣戮死于市。
占曰：楗闭司心腹喉舌，东西咸主阴谋。
又连岁水旱，兼三方动众，民饥。
太元二十一年三月，太白连昼见，在羽林。
占曰：有强臣，有兵丧，中军兵起。
四月壬午，太白入天囤。
六月，岁星犯哭星。
是年九月，孝武帝崩。
隆安元年，王恭举兵胁朝廷，于是中外戒严，戮王国宝以谢之。
晋安帝隆安元年正月癸亥，荧惑犯哭星。
二月，岁星荧惑皆入羽林。
四月丁丑，太白昼见，在东井。秦有兵丧。
是月，王恭举兵，内外戒严。寻杀王国宝等。
六月，羌贼攻洛阳，郗恢遣兵救之。
姚苌死，子略代立。
什圭自号于中山。
隆安元年六月庚午，月奄太白，在太微端门外。
占曰：国受兵。
乙酉，月奄岁星，在东壁。
卫地有兵。
八月，荧惑守井钺。
二年六月戊辰，摄提移度失常，岁星昼见在胃。
胃，兗州分。
是年六月，郗恢遣邓启方等以万人残虏于滑台。
九月，王恭、庾楷、殷仲堪、桓玄等并举兵表诛王愉、司马尚之兄弟。
于是内外戒严，大发民众。
仲堪军至寻阳，禽江州刺史王愉，楷将段方攻尚之于杨湖，为所败，方死。
王恭司马刘牢之反恭，恭败。
桓玄至白石，亦奔退。
仲堪还江陵。
隆安二年闰月，太白昼见，在羽林。
三年五月辛酉，月又奄东上相。
是年正月，杨佺期破郗恢，夺其任，殷仲堪又杀之。
十月，羌贼攻没洛阳。
桓玄破荆、雍，杀殷仲堪、杨佺期。
孙恩聚众攻没会稽，杀内史王凝之，刘牢之东讨走之。
四年七月，太皇太后李氏崩。
占曰：吴、越有兵丧。
女主忧。
占曰：彗拂天子廷阁，易主之象。
经三台，入北斗，占同上条。
十月，奄岁星在北河。
占曰：贵臣狱死，内外有兵丧。
天津为贼断，王道天下不通。
十二月，太白在斗昼见，至五年正月乙卯。
案占，灾在吴、越。
三月甲寅，流星赤色众多，西行经牵牛、虚、危、天津、阁道，贯太微、紫宫。
占曰：星者庶民，类众多西流之象。
径行天子庭，主弱臣强，诸侯兵不制。
七月癸亥，大角星散摇五色。
占曰：王者流散。
九月庚子，荧惑犯少微，又守之。
占曰：处士诛。
十月戊子，月犯东蕃次相。
四年五月，孙恩复破会稽，杀内史谢琰；
遣高雅之等讨之。
七月，太皇太后李氏崩。
五年二月，孙恩攻句章，高祖拒之。
五月，吴郡内史袁山松出战，为所杀，死者数千人。
六月，孙恩至京口，高祖击破之。
恩军蒲洲，于是内外戒严，营阵屯守，栅断淮口。
恩遣别将攻广陵，杀三千余人。
恩遁据郁洲。
是月，高祖又追破之。
九月，桓玄表至，逆旨陵上。
元兴元年正月，桓玄东下。
是月，孙恩在临海，人众饿死散亡，恩亦投水死。
卢循自称征虏将军，领其余众，略有永嘉、晋安之地。
二月，帝戎服遣西军。
丁卯，桓玄至姑孰，破历阳，司马尚之见杀，刘牢之降于玄。
三月，玄克京都，杀司马元显，放太傅道子。
七月，大饥，人相食。
浙江东饿死流亡十六七，吴郡、吴兴户口减半；
又流奔而西者万计。
十月，桓玄遣将击刘轨，破走奔青州。
四年，玄遂篡位，迁帝寻阳。
晋安帝元兴元年三月戊子，太白犯五诸侯，因昼见。
四月辛丑，月奄辰星。
八月庚子，太白犯岁星，在上将东南。占曰：楚兵饥。
一曰：灾在上将。
丙寅，太白奄右执法。
九月癸未，太白犯进贤。
占曰：贤者诛。
十月，客星色白如粉絮，在太微西，至十二月，入太微。
占曰：兵入天子庭。
二年二月，岁星犯西上将。
占曰：大臣诛，不出三年。
八月癸丑，太白犯房北第二星。
九月己丑，岁星犯进贤，荧惑犯西上将。
十月甲戌，太白犯泣星。
十一月丁丑，荧惑犯填星。辛巳，月犯荧惑。
元年冬，索头破羌军。
二年十二月，桓玄篡位，放迁帝后于寻阳，以永安何皇后为零陵君。
三年二月，高祖尽诛桓氏。
占曰：天子战于野，上相死。
二月甲辰，月奄岁星于左角。
丙辰，荧惑逆行在左执法西北。
十二月己卯，岁星犯天江。
是年二月丙辰，高祖杀桓修等。
三月己未，破走桓玄，遣军西讨。
辛巳，诛左仆射王愉及子荆州刺史绥。
桓玄劫帝如江陵。
五月，玄下至峥嵘洲，义军破灭之。
明年正月，众军攻之，振走，乘舆乃旋。
七月，永安何皇后崩。
是月，刘怀肃击振灭之。
其年二月，巴西人谯纵杀益州刺史毛璩及璩弟西夷校尉瑾，跨有西土，自号蜀王。
晋安帝义熙元年三月壬辰，月奄左执法，占同上。
丁酉，月奄心前星。
占曰：豫州有灾。
太白犯东井。
占曰：秦有兵。
占曰：其国以伐亡。
一曰：贵人死。
七月庚辰，太白比昼见，在翼、轸。
荆州有兵丧。
己未，月奄填星，在东壁。
一曰：民流。
占曰：天下有大诛。
案江左来，南斗有灾，则吴越会稽、丹阳、豫章、庐江各随其星应之。
淮南失土，殆不占耳。
史阙其说，故不列焉。
九月戊子，荧惑犯少微。
庚寅，荧惑犯右执法。
癸卯，荧惑犯左执法。
十月丁巳，月奄填星营室，占同七月。
占曰：喉舌臣忧。
占曰：有兵乱，河津不通。
是年六月，索头寇沛土，使伪豫州刺史索度真戍相县，太傅长沙景王讨破走之。
十一月，荆州刺史魏咏之薨。
二年二月，司马国璠等攻没弋阳。四月，羌伐仇池，仇池公杨盛击走之。
九月，益州刺史司马荣期为其参军杨承祖所害，时文处茂讨蜀屡有功，会荣期死，乃退。
四年正月，太保武陵王遵薨。
三月，左仆射孔安国卒。
五年，高祖讨鲜卑，并定旧兗之地。
占曰：左将军死，天下有兵。
壬寅，荧惑犯氐。
占曰：氐为宿宫，人主忧。
六月庚午，荧惑犯房北第二星。
八月癸亥，荧惑犯斗第五星。
十二月丙午，月奄太白，在危。
占曰：齐亡国。
一曰：强国君死。
丁未，荧惑、太白皆入羽林。
是年二月甲戌，司马国璠等攻没弋阳。
八月，遣刘敬宣伐蜀。
四年正月，武陵王遵薨。
四月，高祖大军讨之。
六月，大战临朐城，进围广固。
十月，什圭为其子伪清河公所杀。
六年二月，拔广固，禽慕容超，坑斩其众三千余人。
癸亥，荧惑、填星、太白、辰星聚于奎、娄，从填星也。
其说见上九年。
五月己丑，太白昼见，在参。
占曰：益州有兵丧，臣强。
六月辛卯，荧惑犯辰星，在翼。
八月己卯，太白奄荧惑，又犯执法。占曰：奄荧惑，有大兵。
辛卯，荧惑犯左执法。
九月壬子，荧惑犯进肾。
是年正月丁巳，鲜卑寇北徐，至下邳。
八月，刘敬宣伐蜀，不克而旋。
七月，司马国璠等攻没邹山，鲁郡太守徐邕破走之。
姚略遣众征佛佛，大为所破。
六年三月，妖贼徐道覆杀镇南将军、江州刺史何无忌于豫章。
四月，妖贼卢循寇湘中巴陵。
五月丙子，循、道覆败抚军将军、豫州刺史刘毅于桑落洲，毅仅以身免。
丁丑，循等至蔡洲，遣别将焚京口。
庚辰，贼攻焚查浦，查浦戍将距战不利，高祖遣军渡淮击，大破之。
司马国璠寇砀山，竺夔讨破之。
七月，妖贼南走据寻阳，高祖遣刘钟等追之。
八月，孙季高乘海伐广州。
桓谦以蜀众聚枝江，卢循将荀林略华容，相去百里。
临川烈武王讨谦之，又讨林，林退走。
鄱阳太守虞丘进破贼别帅于上饶。
九月，烈武王使刘遵击荀林于巴陵，斩之。
桓道兒率蔡猛向大薄，又遣刘基讨之，斩猛。
十月，高祖以舟师南征。
是时徐道覆率二万余人攻荆州，烈武王距之。
战于江津，大破之，枭殄其十八九。
道覆弃战船走。
十一月，刘钟破贼军于南陵。
癸丑，益州刺史鲍陋卒于白帝，谯道福攻没其众。
贼走左里，进击，又破，死者十八九。
贼还广州，刘籓等追之。
七年二月，籓拔始兴城，斩徐道覆、卢循还番禺，攻围孙季高，不能克。
走交州，交州刺史杜慧度斩之。
四月，到彦之攻谯道福于白帝，拔之。
义熙四年正月庚子，荧惑犯天江，占同上。
壬子，填星犯天廪。
六月己丑，太白犯太微西上将。
十月戊子，荧惑入羽林。
六年，左仆射孟昶仰药卒。
是后南北军旅，运转不息。
占曰：胡不安；
天子破匈奴。
四月甲戌，荧惑犯辰星，在东井，占同三年。
占同元年。
五月戊戌，岁星入羽林，占同上。
辛亥，荧惑犯钩钤。
十二月辛丑，太白犯岁星，在奎。
占曰：秦有大兵。
鲁有兵。
己酉，月奄心大星。
是年四月，高祖讨鲜卑。
什圭为其子所杀。
十一月，西虏攻安定，姚略自以大众救之。
六年二月，鲜卑灭。
皆胡不安之应也。
是时鲜卑跨鲁地，又鲁有兵之应也。
五月，卢循逼郊甸，宫卫被甲。
占曰：灾在次相。
己巳，又奄斗第五星。
占曰：斗主兵，兵起。
太白犯五诸侯。
五月甲子，月奄斗第五星，占同三月。
己亥，月奄昴。
一曰：雍州有灾。
甲午，太白昼见，占并同上。
一曰：秦有兵。
八月壬午，太白犯轩辕大星。
灾在豫州。
丙戌，月犯斗第五星，占悉同上五月。
乙未，太白犯少微。
丙午，太白在少微而昼见。
九月甲寅，太白犯左执法。
丁丑，填星犯毕。
是年三月，始兴太守徐道覆反，江州刺史何无忌讨之，大败于豫章，无忌死之。
四月，卢循寇湘中，没巴陵。
五月，循等大破豫州刺史刘毅，毅仅以身免；
循率众逼京畿。
是月，左仆射孟昶惧王威不振，仰药自杀。
七年二月，刘籓枭徐道覆首，杜慧度斩卢循，并传首京都。
八年六月，临川烈武王道规薨，时为豫州。
八月，皇后王氏崩。
九月，兗州刺史刘籓、尚书仆射谢混伏诛。高祖西讨刘毅，斩之。
十二月，遣益州刺史硃龄石伐蜀。
九年，诛诸葛长民。
林邑王范胡达将万余人寇九真，九真太守杜彗期距破之。
七月，硃龄石灭蜀。
义熙七年四月辛丑，荧惑入舆鬼。
一曰：有边兵。
六月，太白昼见在翼，占同元年。
己亥，填星犯天关。
庚子，月犯岁星，在毕。
占曰：有边兵，且饥。
占曰：岁、填合为内乱。
一曰：益州战不胜，亡地。
占曰：天子黜，圣人出。
八月乙未，月犯岁星，在参。占曰：益州兵饥。
太白犯房南第二星。
十一月丙午，太白犯哭泣星。
七月，硃龄石克蜀，蜀民寻又反，又讨灭之。
八年，诛刘籓、谢混，灭刘毅。
皇后王氏崩。
七月癸亥，月奄房北第二星，占同上。
甲申，太白犯填星，在东井。占曰：秦有大兵。
己未，月犯井钺。
十二月癸卯，填星犯井钺。
是年八月，皇后王氏崩。
九月，诛刘籓、谢混，灭刘毅。
义熙九年二月丙午，荧惑、填星皆犯东井。
壬辰，岁星、荧惑、填星、太白聚于东井，从岁星也。
太白犯南河。
初，义熙三年，四星聚奎，奎、娄，徐州分。
是时慕容超僭号于齐，侵略徐、兗，连岁寇抄，至于淮、泗。
姚兴、谯纵僭伪秦、蜀。
五年，高祖北殄鲜卑，是四星聚奎之应也。
九年，又聚东井。
东井，秦分。
十三年，高祖定关中，又其应也。
而纵、循群凶之徒，皆己剪灭，于是天人归望，建国旧徐。元熙二年，受终纳禅，皆其征也。
《星传》曰：四星若合，是谓太阳，其国兵丧并起，君子忧，小人流。
五星若合，是谓易行。
有德受庆，改立王者，奄有四方；
无德受罚，离其国家，灭其宗庙。
今案遗文所存，五星聚者有三：周汉以王齐以霸，周将伐殷，五星聚房。
齐桓将霸，五星聚箕。
汉高入秦，五星聚东井。
齐则永终侯伯，卒无更纪之事。
是则五星聚有不易行者矣。
四星聚者有九：汉光武、晋元帝并中兴，而魏、宋并更纪。
昔汉平帝元始四年，四星聚柳、张，各五日。
柳、张，三河分。
后有王莽、赤眉之乱，而光武兴复于洛。
晋怀帝永嘉六年，四星聚牛、女，后有刘聪、石勒之乱，而元皇兴复扬土。
汉献帝初平元年，四星聚心，又聚箕、尾。
后有董卓、李傕暴乱，黄巾、黑山炽扰，而魏武迎帝都许，遂以兗、豫定，是其应也。
一曰：心为天王，大兵升殿，天下大乱之兆也。
韩馥以为尾箕燕兴之祥，故奉幽州牧刘虞，虞既距之，又寻灭亡，固已非矣。
尾为燕，又为吴，此非公孙度，则孙权也。
度偏据僻陋，然亦郊祀备物，皆为改汉矣。
二十五年而魏文受禅，此为四星三聚而易行矣。蜀臣亦引后聚为刘备之应。
案太元十九年、义熙三年九月，四星各一聚，而宋有天下，与魏同也。
鱼豢云：五星聚冀方，而魏有天下。
荧惑入舆鬼。
后皆有应。
占曰：大兵起。
十年正月丁卯，月犯毕。
占曰：将相有以家坐罪者。
乙丑，岁星犯轩辕大星，占悉同上。
六月丙申，月奄氐。
占曰：将死之，国有诛者。
荧惑犯井钺，填星犯舆鬼，遂守之。
占曰：大人忧，宗庙改。
九月，填星犯舆鬼。
丁巳，太白入羽林。
占曰：有阴谋。
闰月丙午，填星又入舆鬼。
占曰：为旱，为疫，为乱臣。
房、心，宋之分野。
案占，得彗柄者兴，除旧布新，宋兴之象。
癸卯，荧惑从行入太微。
六月己未，太白犯东井。
七月辛丑，月犯异，占同上。
八月壬子，月犯氐，占同上。
庚申，太白从行从右掖门入太微。
丁卯，奄左执法。
十一月癸亥，月入毕，占同上。
一曰：晕，有赦。
留房、心之间，宋之分野，与武王伐纣同，得岁者王。于时晋始封高祖为宋公。
六月壬子，太白从行入太微右掖门。
七月，月犯岁星。
十月丙戌，月入毕，占同上。
癸巳，荧惑犯右执法。
九月壬辰，荧惑犯轩辕。
十月戊申，月犯毕，占悉同上。
乙卯，填星犯太微，留积七十余日。
占曰：亡君之戒。
十一月，月于太微，奄填星。
十四年三月癸丑，太白犯五诸侯，占同上。
四月壬申，月犯填星，于张。
五月庚子，月犯太微，占同上。
壬子，有星孛于北斗魁中。
占曰：有圣人受命。
七月甲辰，荧惑犯舆鬼。
丁巳，月犯东井。
癸亥，彗星出太微西，柄起上相星下，芒渐长至十余丈，进归北斗紫微中台。
占曰：彗出太微，社稷亡，天下易王。
入北斗紫微，帝宫空。
一曰：天下得圣主。
八月甲子，太白犯轩辕。
癸酉，填星入太微，犯右执法，因留太微中，积二百余日乃去。
占曰：填星守太微，亡君之戒，有徙王。
九月乙未，太白入太微，犯左执法。
十月癸巳，荧惑入太微，犯西蕃上将，仍从行至左掖门内，留二十日乃逆行。
至恭帝元熙元年三月五日，出西蕃上将西三尺许，又从还入太微。
时填星在太微，荧惑绕填星成钩已。
十一年正月，高祖讨司马休之、鲁宗之等，溃奔长安。
十月，前驱定陕、洛。
进复攻关。
八月，擒姚泓，司、兗、秦、雍悉平，索头凶惧。
明年，西虏寇长安，雍州刺史硃龄石诸军陷没，官军舍而东。
十二月，安帝崩，母弟琅邪王践阼，是曰恭帝。
晋恭帝元熙元年正月丙午，三月壬寅，月犯太微，占悉同上。
乙卯，辰星犯轩辕。
六月庚辰，太白犯太微。
己卯，月犯太微，太白昼见。
自义熙元年至是，太白经天者九，日蚀者四，皆从上始。
革代更王，臣民失君之象也。
是夜，太白犯哭星。
十二月丁巳，月、太白俱入羽林。
二年二月庚午，填星犯太微。
元年七月，高祖受宋王。
宋武帝永初元年十月辛丑，荧惑犯进贤。
占曰：进贤官诛。
十一月乙卯，荧惑犯填星于角。
占曰：有乱臣，太子恶之。
一曰：将相忧。
十二月庚子，月犯荧惑于亢。
一曰：贵人忧。
角为天门，亢为朝廷。
三年五月，宫车晏驾。
七月，太傅长沙景王道怜薨。
索头攻略青、司、兗三州。
大兵之应也。
占曰：大臣忧。
三年七月，长沙王薨。
索虏寇青、司二州，大军出救。
永初二年六月甲申，太白昼见。
寻遣兵出救青、司。
其后徐羡之等秉权，臣强之应也。
永初二年六月乙酉，荧惑犯氐。
占曰：氐为宿宫，房为明堂，人主有忧。
房又为将相，将相有忧。
氐、房又兗、豫分。
景平元年，庐陵王义真废，王领豫州也。
永初二年十月，太白犯填星于亢。
亢，兗州分，又为郑。
占曰：大星有大兵，金土合为内兵。
三年，索头攻略青、冀、兗三州，禁兵大出，兗州失守，虎牢没。
一曰：兵起。
二月辛卯，有星孛于虚危，向河津，扫河鼓。
占曰：有丧事。
明年，遣军救青、司。
永初三年二月壬辰，填星犯亢。
占曰：诸侯有失国者，民多流亡。
一曰：廷臣为乱。
其年，索头攻围司、兗，兗州刺史徐琰委守奔败，司州刺史毛德祖距守陷没，缘河吏民，多被侵略。
月犯岁星。
占曰：天下乱。
占曰：将相有忧，豫州有灾。
占曰：赵、魏兵饥。
其年，虏攻略青、兗、司三州。
庐陵王义真废，王领豫州也。
元嘉三年，司徒徐羡之等伏诛。
永初三年九月癸卯，荧惑经太微犯左执法。
与前同占。
十月癸酉，太白犯南斗。
占曰：国有兵事，大臣有反者。
辛巳，荧惑犯进贤。
月犯心前星。
明年，师出救青、司。
景平二年，徐羡之等废帝徙王。
一曰：徙王。
元嘉三年，羡之及傅亮、谢晦悉诛。
永初三年十一月戊午，有星孛于室壁。
明年，兵救青、司。
营室，内宫象也。
十二月戊戌，荧惑犯房。
房为明堂，王者恶之。
景平二年，羡之等废帝，因害之。
元嘉三年，羡之等伏诛。
少帝景平元年正月乙卯，有星孛于东壁南，白色，长二丈余，拂天苑，二十日灭。
十月戊午，有星孛于氐北，尾长四丈，西北指，贯摄提，向大角，东行，日长六七尺，十余日灭。
文帝元嘉元年十月，荧惑犯心。
元嘉三年正月甲寅夜，天东南有黑气，广一丈，长十余丈。
元嘉六年五月，太白昼见经天。
元嘉七年三月，太白犯岁星于奎。
六月，荧惑犯东井舆鬼，入轩辕。
十一月癸未，西南有气，上下赤，中央黑，广三尺，长三十余丈，状如旌旗。
十二月丙戌，有流星头如甕，尾长二十余丈，大如数十斛船，赤色，有光照人面，从西行经奎北大星南过，至东壁止。
其年，索虏寇青、司，杀刺史，掠居民。
遣征南大将军檀道济讨伐，经岁乃归。
元嘉八年四月辛未，太白昼见，在胃。
五月，犯天关东井。
六月庚午，荧惑入东井。
七月壬戌夜，白虹见东方。
丁丑，太白犯上将。
岁星犯上将。
八月癸未，太白入太微右掖门内，犯左执法。
乙未，荧惑犯积尸。
九月丙寅，流星大如斗，赤色，发太微西蕃，北行，未至北斗没，余光长三丈许。
十月丙辰，金土相犯，在须女，月奄天关东井。
月犯东井。
十年，仇池氐寇汉中，梁州失戍。
元嘉九年正月庚午，荧惑入舆鬼。
月犯左角。
月犯房钩钤。
己丑，太白入积尸。
辛酉，荧惑入太微右掖门，犯右执法。
七月丙午，月蚀左角。
八月癸未，太白犯心前星。
元嘉十年十月，有流星大如甕，尾长二十余丈。
元嘉十一年二月庚子，月犯毕，入毕口而出，因晕昴、毕，西及五车，东及参。
三月丙辰，太白昼见，在参。
闰月戊寅，太白犯五诸侯。
己丑，月入东井，犯太白。
于时司徒彭城王义康专权。
七月壬戌，荧惑犯积尸，奄上将。
十二月甲申，太白犯羽林。
十七年，上将执法皆被诛。
元嘉十三年正月庚午，月犯荧惑。
二月，月犯太微东蕃第一星。
十一月癸未，荧惑入羽林。
后年，废大将军彭城王义康及其党与；
凡所收掩，皆羽林兵出。
元嘉十四年正月，有星晡前昼见东北维，在井左右，黄赤色，大如橘。
四月丁未，太白犯舆鬼。
五月丙子，太白昼见，在太微。
八月庚申，荧惑犯上将。
九月丙戌，荧惑犯左执法。
明年，皇后袁氏崩。
元嘉十五年四月己卯，月犯氐。
十月壬戌，流星大如鸭子，出文昌，入紫宫，声如雷。
丁未，月犯东井钺星。
元嘉十六年二月，岁星逆行犯左执法。
五月丁卯，太白昼见胃、昴间。
七月，月会填星。
三月，月掩轩辕。
火犯木在翼。
九月，荧惑同入太微相犯。
十一月，荧惑犯房北第一星。
明年，大将军义康出徙豫章，诛其党与。
二年，杀扬州刺史王景文。
元嘉十九年九月，客星见北斗，渐为彗星，至天苑末灭。
须臾，又一大流星出，贯索中，经天市垣，诸流星并向北行，至晓不可称数。
流星占并云：天子之使。
又曰：庶民惟星。
星流，民散之象。
至二十七年，索虏残破青、冀、徐、兗、南兗、豫六州，民死太半。
元嘉二十二年二月，金火木合东井。
轩辕，女主。
七月，太白昼见。
其冬，太子詹事范晔谋反伏诛。
元嘉二十三年正月，金火相烁。
其月，索虏寇青州，驱略民户。
天星并西流，多细，大不过如鸡子，尾有长短，当有数百。
至旦，日光定乃止，有入北斗紫宫者。
占：流星群趋所之者，兵聚其下，有大急。
又占：众星并流，将军并举兵。
随星所之，以应天气。
又占：流星入紫宫，有丧，水旱不调。
又占：流星入北斗，大臣有系者。
又占：流星为民，大星大臣流，小星小民流。四月，太白昼见。
八月，征北大将军衡阳王义季薨；
元嘉二十五年正月，火、水入羽林。
二十七年夏，太白昼见经天。
九月，太白犯岁星。
十月，荧惑入太微。
元嘉二十八年五月，彗星见卷舌，入太微，逼帝座，犯上相，拂屏，出端门，灭翼、轸。
翼、轸，荆州分。太白昼见犯哭星。
三十年，太子巫蛊咒诅事觉，遂杀害朝臣。
孝建元年，荆、江二州反，皆夷灭。
卷舌，咒诅之象。
元嘉二十九年正月，太白昼见，经天。
明年，东宫弑逆。
孝武孝建元年二月，有流星大如月，西行。其年，豫州刺史鲁爽反诛。
孝建元年九月壬寅，荧惑犯左执法。
尚书左仆射建平王宏表解职，不许。
孝建元年十月乙丑，荧惑犯进贤星。
吏部尚书谢庄表解职，不许。
孝建二年五月乙未，荧惑入南斗。
大明元年夏，京师疾疫。
孝建三年四月戊戌，太白犯舆鬼。
占曰：民多疾。
明年夏，京邑疫疾。
孝建三年八月甲午，太白入心。
占曰：后九年，大饥至。
大明八年，东土大饥，民死十二三。
大明元年三月癸亥，太白在奎南，犯岁星。
占曰：有灭诸侯。
三年，司空竟陵王诞反诛。
占曰：将军有忧，期不出三年。
至三年，司空竟陵王诞反。
大明二年三月辛未，荧惑入东井。
四月己亥，荧惑在东井犯北轩辕第二星。
井，雍州分。
其年四月，海陵王休茂为雍州刺史，五年，休茂反诛。
时民间喧言人主帷薄不修。
大明二年十一月庚戌，荧惑犯房及钩钤。
壬子，荧惑又犯钩钤。
其年，索虏寇历下，遣羽林军讨破之。
大明三年春正月夜，通天薄云，四方生赤气，长三四尺，乍没乍见，寻皆消灭。
占名隧星，一曰刀星，天下有兵，战斗流血。
占曰：有反臣死，将诛。
三月，月在房，犯钩钤，因蚀。
占曰：人主恶之，将军死。
三月，土守牵牛。
占曰：大人忧疾，兵起，大赦，奸臣贼子谋欲杀主。
金、水合西方。
五月，岁星犯东井钺。
占曰：斧钺用，大臣诛。
占曰：大臣大将军诛。
南兗州刺史竟陵王诞寻据广陵反，遣车骑大将军沈庆之领羽林劲兵及豫州刺史宗悫、徐州刺史刘道隆众军攻战。
将军宗越偏用虐刑，先刳肠决眼，或笞面鞭腹，苦酒灌创，然后方加以刀锯。
七月，月犯箕。
占曰：人君有忧，天子恶之。
荧惑守毕。
占曰：万民饥，有大兵。
九月，太白犯南斗。
占曰：大臣有反者。
九月，月在胃而蚀，既，又于昴犯荧惑。
占曰：兵起，女主当之，人主恶之。
一曰：女主忧，国王死，民饥。
十月，太白犯哭星。
占曰：人主有哭泣之声。
自后六宫多丧，公主薨亡，天子举哀相系。
大明四年正月，月奄氐。占曰：大将死。
占曰：有乱臣谋其主。
二月，有赤气，长一尺余，在太白帝坐北。
占曰：兵起，臣欲谋其君。
占曰：有反臣，大臣死。
六月，岁星犯氐。
占曰：兵起，斧钺用，大臣诛。
月入南斗魁中。
占曰：大人有忧，女主恶之。
占曰：王侯有归骨者。
十二月，通天有云，西及东北并生，合八所，并长四尺，乍没乍见，寻消尽。
十二月，月犯箕东北星，女主恶之。
昭太后崩。
明年，雍州刺史海陵王休茂反。太白犯东井，雍州兵乱之应也。
大明五年正月，岁星犯舆鬼积尸。
占曰：大臣诛，主有忧，财宝散。
占曰：大人忧，天下有兵。
火、土同在须女。
占曰：天子恶之。
有流星数千万，或长或短，或大或小，并西行，至晓而止。
占曰：人君恶之，民流亡。
四月，太白犯东井北辕。
占曰：大臣为乱，斧钺用。
占曰：大臣诛，斧钺用，人主忧。
六月，有流星白色，大如瓯，出王良，西南行，没天市中，尾长数十丈，没后余光良久。
八月，荧惑入东井。
太白入亢，犯南第二星。
占曰：上将有忧，辅臣有诛者，人君恶之。
七月，岁星入氐。
太白入东井。
占曰：王者亡地，大赦，兵起，为饥。
月入太微，掩西蕃上将，犯岁星。
占曰：有反臣死。
大星大如斗，出柳北行，尾十余丈，入紫宫没，尾后余光良久乃灭。
十一月，月掩心前星，又犯大星。占曰：大人忧，兵起，大旱。
十二月，太白犯西建中央星。
嗣主即位一年，诛灭宰辅将相，虐戮朝臣，祸及宗室，因自受害。
大明六年正月，月在张，犯岁星。
占曰：民饥流亡。
三月，荧惑入舆鬼。
占曰：有兵，大臣诛，天下多疾疫。
五月，月在张，又入太微，犯荧惑。
占曰：国主不安，女主忧。
占曰：为饥，为旱，近臣大臣谋主。
有星前赤后白，大如瓯，尾长十余丈，出东壁北，西行没天市，啾啾有声。
占曰：其下有兵，天下乱。
占曰：贵臣诛，天子破匈奴，胡主死。
占曰：辅臣诛，上将忧。
六月，月入太微，犯右执法。
占曰：人主不安，天下大惊，主不吉，执法诛。
六月，月犯箕。
占曰：大臣诛，斧钺用，吴、越有忧。
明年，扬、南徐州大旱，田谷不收，民流死亡。
自后三年，帝后仍崩，宰辅及尚书令仆诛戮，索虏主死，新安王兄弟受害，司徒豫章王子尚薨，羽林兵入三吴讨叛逆。
大明七年正月夜，通天薄云，四方合有八气，苍白色，长二三丈，乍见乍没，名刀星。
三月庚申，月犯建星。占曰：易相。
四月，火犯金，在娄。
占曰：有丧，有兵，大战。
占曰：大臣当之。
占曰：其国有军容，大败。
豫章受灾。
太白犯舆鬼。
占曰：兵起，大将诛，人主忧，财帛出。
占曰：人主忧，哭泣之声，民饥流亡。
太白入太微。
占曰：近臣起兵，国不安。
荧惑守轩辕第二星。
占曰：宫中忧，有哀。
十二月，月犯五车。
占曰：天库兵动。
后二年，帝后崩，大臣将相诛灭，皇子被害，皇太后崩，四方兵起，分遗诸军推锋外讨。
大明八年正月，月掩舆鬼。
月入南斗魁中，掩第二星。占曰：大人忧，女主恶之。
占曰：大人有忧，女主当之。
丹阳当之。
太白入东井，入太微，犯执法。
占曰：执法诛，近臣起兵，国不安。
六月，太白犯井钺。
占曰：岁大饥。
有流星大如五斗瓯，赤色有光，照见人面，尾长一丈余，从参北东行，直下经东井，过南河，没。
占曰：民饥，吴、越有兵。
七月，岁星犯积尸。
十月，太白守房。
占曰：有兵，大丧。
月掩食房。
占曰：有丧，大饥。
此后国仍有大丧，丹阳尹颜师伯、豫章王子尚死。
前废帝永光元年正月丁酉，太白掩牵牛。牵牛，越分。
虚，齐地。
南斗，吴分。
舆鬼，主斩戮。
其月壬午，有大流星，前赤后白，入紫宫。
景和元年九月丁酉，荧惑入轩辕，在女主大星北。
十一月丁未，太白犯哭星。
其月乙卯，月犯心，心为天王。
其年，太宰江夏王义恭、尚书令柳元景、尚书仆射颜师伯等并诛。
太尉沈庆之薨。
庐陵王敬先、南平王敬猷、南安侯敬渊并赐死。
明帝泰始元年十二月己巳，太白入羽林。
占曰：羽林兵动。
明年，羽林兵出讨。
泰始二年正月甲午，荧惑逆行在屏西南。
其月庚子，月犯舆鬼。
其月甲寅，流星从五车出，至紫宫西蕃没。
三月乙未，有流星大小西行，不可称数，至晓乃息。
占曰：民流之象。
四月壬午，荧惑入太微，犯右执法。
月在丙子，岁星昼见南斗度中。
其月己卯，竟夜有流星百余西南行，一大如瓯，尾长丈余，黑色，从河鼓出。
又曰：有兵。
其月壬午，太白在月南并出东方，为犯。
占曰：有破军死将，王者亡地。
其月乙卯，荧惑犯氐。
十月辛巳，太白入氐。占曰：春谷贵。
十一月癸巳，太白犯房。
占曰：牛多死。
其年，四方反叛，内兵大出，六师亲戎。
大将殷孝祖为南贼所杀。
尚书右仆射蔡兴宗以荧惑犯右执法，自解，不许。
九月，诸方反者皆平，多有归降者。
后失淮北四州地，彭城、兗州并为虏所没，民流之验也。
是春，谷贵民饥。
明年，牛多疾死，诏太官停宰牛。
泰始三年六月甲辰，月犯东井。
占曰：金钱散。
又曰：不出六十日，必大赦。
明年二月，护军王玄谟薨。
泰始四年六月壬寅，太白犯舆鬼。
占曰：民大疾，死不收。
其年，普天大疫。
占曰：易相。
占曰：天子用法，诛罚急，贵人有死者。
其月丙申，太白犯亢。
占曰：收敛国兵以备北方。
其年冬，建安王休仁解扬州，桂阳王休范为扬州。
扬州牧前后常宰相居之，易相之验也。
七年，晋平王休祐、建安王休仁并见杀。时失淮北，立戍以备防北虏。
后三年，宫车晏驾。
八月壬辰，荧惑犯南斗。
又曰：大臣有诛者。
废帝殒。
后废帝元徽三年七月丙申，太白入角，犯岁星。占曰：角为天门，国将有兵事。
占，于角太白与木星会，杀军在外，破军杀将。
其月丁巳，太白入氐。
氐为天子宿宫，太白兵凶之星。
八月己巳，太白犯房北头第二星。
九月癸卯，太白犯南斗第三星。
十一月庚戌，月入太微，奄屏西南星。占曰：贵者失势。
时废主凶慝无度，五年七月殒，安成王入篡皇阼。
三年，齐受禅。
占曰：有谋伏甲兵在宗庙中，天子不可出宫下堂，多暴事。
九月甲辰，填星犯太微西蕃。
占曰：立王。
时废帝出入无度，卒以此殒，安成王立。
四月丁巳，荧惑犯舆鬼西北星。
占曰：角为天门，国将有兵事。
其月丙子，太白犯舆鬼西北星。
占曰：大赦。
五月戊申，太白昼见午上，光明异常。
占曰：有大令。
七月，废帝殒，大赦天下。
九月丁亥，太白在翼，昼见经天。
百姓仰之，欢若亲戚，芬若椒兰，故为旗章舆服以崇之，玉玺黄屋以尊之。以神器之重，推之于兆民之上，自中智以降，则万物之为役者也。
性识殊品，盖有愚暴之理存焉。
见圣人利天下，谓天下可以为利；
见万物之归圣人，谓之利万物。
力争之徒，至以逐鹿方之，乱臣贼子，所以多于世也。
夫龙飞九五，配天光宅，有受命之符，天人之应。
《易》曰：河出《图》，洛出《书》，而圣人则之。
符瑞之义大矣。
赫胥、燧人之前，无闻焉。
燧人氏没，宓牺代之，受《龙图》，画八卦，所谓河出《图》者也。
有景龙之瑞。
炎帝神农氏，母曰女登，游于华阳，有神龙首感女登于常羊山，生炎帝。人身牛首，有圣德，致大火之瑞。
嘉禾生，醴泉出。
黄帝轩辕氏，母曰附宝，见大电光绕北斗枢星，照郊野，感而孕。
二十五月而生黄帝于寿丘。
弱而能言，龙颜，有圣德，劾百神朝而使之。
应龙攻蚩尤，战虎、豹、熊、罴四兽之力。以女魃止淫雨。
天下既定，圣德光被，群瑞毕臻。
有屈轶之草生于庭，佞人入朝，则草指之，是以佞人不敢进。
黄帝黄服斋于中宫，坐于玄扈洛水之上，有凤皇集，不食生虫，不履生草，或止帝之东园，或巢于阿阁，或鸣于庭，其雄自歌，其雌自舞。
麒麟在囿，神鸟来仪。
有大蝼如羊，大螾如虹。
黄帝以土气胜，遂以土德王。
五十年秋七月庚申，天雾三日三夜，昼昏。
黄帝以问天老、力牧、容成曰：于公何如？
以是观之，天有严教以赐帝，帝勿犯也。
乃召史卜之，龟燋。史曰：臣不能占也。
其问之圣人。
帝曰：已问天老、力牧、容成矣。
史北面再拜曰：龟不违圣智，故燋。
七日七夜，鱼流于海，得《图》、《书》焉。
《龙图》出河，《龟书》出洛，赤文篆字，以授轩辕。
轩辕接万神于明庭，今寒门谷口是也。
帝挚少昊氏，母曰女节，见星如虹，下流华渚，既而梦接意感，生少昊。
登帝位，有凤皇之瑞。
帝颛顼高阳氏，母曰女枢，见瑶光之星，贯月如虹，感己于幽房之宫，生颛顼于若水。
首戴干戈，有圣德。
生十年而佐少昊氏，二十而登帝位。
帝喾高辛氏，生而骈齿，有圣德，代高阳氏王天下。
使鼓人拊鞞鼓，击钟磬，凤凰鼓翼而舞。
帝尧之母曰庆都，生于斗维之野，常有黄云覆护其上。
及长，观于三河，常有龙随之。
一旦龙负《图》而至，其文要曰：亦受天祐。
眉八彩，鬓发长七尺二寸，面锐上丰下，足履翼宿。既而阴风四合，赤龙感之。
孕十四月而生尧于丹陵，其状如图。
及长，身长十尺，有圣德，封于唐。
梦攀天而上。
高辛氏衰，天下归之。
在帝位七十年，景星出翼，凤凰在庭，硃草生，嘉禾秀，甘露润，醴泉出，日月如合璧，五星如连珠。
厨中自生肉，其薄如箑，摇动则风生，食物寒而不臭，名曰箑脯。
又有草夹阶而生，月朔始生一荚，月半而生十五荚，十六日以后，日落一荚，及晦而尽；月小则一荚焦而不落，名曰蓂荚，一曰历荚。
乃洁斋修坛场于河、洛，择良日，率舜等升首山，遵河渚。
有五老游焉，盖五星之精也。
相谓曰：《河图》将来告帝以期，知我者重瞳黄姚。
五老因飞为流星，上入昴。
二月辛丑昧明，礼备，至于日昃，荣光出河，休气四塞，白云起，回风摇，乃有龙马衔甲，赤文绿色，临坛而止，吐《甲图》而去。
甲似龟，背广九尺，其图以白玉为检，赤玉为字，泥以黄金，约以青绳。
检文曰：闿色授帝舜。
言虞、夏、殷、周、秦、汉当授天命。
后二年二月仲辛，率群臣沈璧于洛。
礼毕，退俟，至于下昃，赤光起，玄龟负书而出，背甲赤文成字，止于坛。
其书言当禅舜，遂让舜。
于是东游以厌之。
帝舜有虞氏，母曰握登，见大虹意感，而生舜于姚墟。
目重瞳子，故名重华。
龙颜大口，黑色，身长六尺一寸。
舜父母憎舜，使其涂廪，自下焚之，舜服鸟工衣服飞去。
又使浚井，自上填之以石，舜服龙工衣自傍而出。
耕于历山，梦眉长与发等。
及即帝位，蓂荚生于阶，凤凰巢于庭，击石拊石，百兽率舞，景星出房，地出乘黄之马，西王母献白环、玉玦。
舜在位十有四年，奏钟石笙筦未罢，而天大雷雨，疾风发屋拔木，桴鼓播地，钟磬乱行，舞人顿伏，乐正狂走。
舜乃拥璇持衡而笑曰：明哉夫天下非一人之天下也，亦乃见于钟石笙筦乎乃荐禹于天，使行天子事。
于时和气普应，庆云兴焉，若烟非烟，若云非云，郁郁纷纷，萧索轮囷，百工相和而歌《庆云》。
帝乃倡之曰：庆云烂兮，纠缦缦兮。
群臣咸进，稽首曰：明明上天，烂然星陈。日月光华，弘予一人。
帝乃再歌曰：日月有常，星辰有行。
四时从经，万姓允诚。
于予论乐，配天之灵。
迁于圣肾，莫不咸听。
乎鼓之，轩乎舞之。
于是八风修通，庆云业聚，蟠龙奋迅于其藏，蛟鱼踊跃于其渊，龟鳖咸出其穴，迁虞而事夏。
舜乃设坛于河，依尧故事。
至于下昃，荣光休气至，黄龙负《图》，长三十二尺，广九尺，出于坛畔，赤文绿错，其文言当禅禹。
帝禹有夏氏，母曰修己，出行，见流星贯昴，梦接意感，既而吞神珠。
修己背剖，而生禹于石纽。
虎鼻大口，两耳参镂，首戴钩钤，胸有玉斗，足文履己，故名文命。
长有圣德。
长九尺九寸，梦自洗于河，以手取水饮之；
又有白狐九尾之瑞。
当尧之世，舜举之。
禹观于河，有长人白面鱼身，出曰：吾河精也。
呼禹曰：文命治淫。
言讫，授禹《河图》，言治水之事，乃退入于渊。
禹治水既毕，天锡玄珪，以告成功。
夏道将兴，草木暢茂，青龙止于郊，祝融之神，降于崇山。
乃受舜禅，即天子之位。
洛出《龟书》六十五字，是为《洪范》，此谓洛出《书》者也。
南巡狩，济江，中流有二黄龙负舟，舟人皆惧。禹笑曰：吾受命于天，屈力以养人。
死，命也。
高辛氏之世妃曰简狄，以春分玄鸟至之日，从帝祀郊禖，与其妹浴于玄丘之水。有玄鸟衔卵而坠之，五色甚好，二人竞取，覆以玉筐。
简狄先得而吞之，遂孕。
胸剖而生契。
长为尧司徒，成功于民，受封于商。
后十三世，生主癸。
主癸之妃曰扶都，见白气贯月，意感，以乙日生汤，号天乙。
丰下锐上，晰而有髯，句身而扬声，身长九尺，臂有四肘，是曰殷汤。
汤在亳，能修其德。
伊挚将应汤命，梦乘船过日月之傍。
汤乃东至于洛，观帝尧之坛，沈璧退立，黄鱼双踊，黑鸟随鱼止于坛，化为黑玉。
又有黑龟，并赤文成字，言夏桀无道，汤当代之。
有神牵白狼衔钩而入商朝。
金德将盛，银自山溢。
汤将奉天命放桀，梦及天而舓之，遂有天下。商人后改天下之号曰殷。
高辛氏之世妃曰姜嫄，助祭郊禖，见大人迹履之。当时歆如有人道感己，遂有身而生男。
以为不详，弃之厄巷，羊牛避而不践；
又送之山林之中，会伐林者荐覆之；
又取而置寒冰上，大鸟来以一翼藉覆之。
姜嫄以为异，乃收养焉，名之曰弃。
枝颐有异相，长为尧稷官，有功于民。
后稷之孙曰公刘，有德，诸侯皆以天子之礼待之。
初黄帝之世，谶言曰：西北为王，期在甲子，昌制命，发行诛，旦行道。
及公刘之后，十三世而生季历。
翁孺生禁。
季历之妃曰太任，梦长人感己，溲于豕牢而生昌，是为周文王。
龙颜虎肩，身长十尺，胸有四乳。
太王曰：吾世当有兴者，其在昌乎季历之兄曰太伯，知天命在昌，适越终身不反。
弟仲雍从之，故季历为嗣以及昌。
昌为西伯，作邑于丰。
文王之妃曰太姒，梦商庭生棘，太子发植梓树于阙间，化为松柏棫柞。
以告文王，文王币告群臣，与发并拜告梦。
季秋之甲子，赤爵衔书及丰，止于昌户，昌拜稽首受之。
其文要曰：姬昌，苍帝子，亡殷者纣王。
将畋，史遍卜之，曰：将大获，非熊非罴，天遗汝师以佐昌。臣太祖史畴为禹卜畋，得皋陶。
其兆如此。
王至于磻溪之水，吕尚钓于涯，王下趋拜曰：望公七年，乃今见光景于斯。
尚立变名答曰：望钓得玉璜，其文要曰：姬受命，昌来提，撰尔雒钤报在齐。
尚出游，见赤人自雒出，授尚书曰：命曰吕，佐昌者子。
文王梦日月著其身，又摐甗鸣于岐山。
孟春六旬，五纬聚房。
后有凤凰衔书，游文王之都。
书又曰：殷帝无道，虐乱天下。皇命已移，不得复久。
文王既没，太子发代立，是为武王。
武王骈齿望羊。
将伐纣，至于孟津，八百诸侯，不期而会。
咸曰：纣可伐矣。
武王不从。
及纣杀比干，囚箕子，微子去之，乃伐纣。
度孟津，中流，白鱼跃入王舟。
王俯取鱼，长三尺，目下有赤文成字，言纣可伐。
王写以世字，鱼文消。
燔鱼以告天，有火自天止于王屋，流为赤乌，乌衔谷焉。
谷者，纪后稷之德；
遂东伐纣，胜于牧野，兵不血刃，而天下归之。
天下归功致太平。
乃封吕望于齐。
周德既隆，草木茂盛，蒿堪为宫室，因名蒿宫。
武王没，成王少，周公旦摄政七年，制体作乐，神鸟凤凰见，蓂荚生。
乃与成王观于河、洛，沈璧。
礼毕，王退俟，至于日昧，荣光并出幕河，青云浮至，青龙临坛，衔玄甲之图，吐之而去。
礼于洛，亦如之。
玄龟青龙苍兕止于坛，背甲刻书，赤文成字。周公援笔以世文写之，书成文消，龟堕甲而去。
其言自周公讫于秦、汉盛衰之符。
麒麟游苑，凤凰翔庭，成王援琴而歌曰：凤凰翔兮于紫庭，余何德兮以感灵，赖先王兮恩泽臻，于胥乐兮民以宁。
鲁哀公十四年，孔子夜梦三槐之间，丰、沛之邦，有赤烟气起，乃呼颜渊、子夏往视之。
驱车到楚西北范氏街，见刍兒摘麟，伤其左前足，薪而覆之。
孔子曰：兒来，汝姓为赤诵，名子乔，字受纪。
孔子曰：汝岂有所见邪？
兒曰：见一禽，巨如羔羊，头上有角，其未有肉。
孔子曰：天下已有主也，为赤刘，陈、项为辅，五星入井从岁星。
兒发薪下麟示孔子，孔子趋而往，麟蒙其耳，吐三卷《图》，广三寸，长八寸，每卷二十四字，其言赤刘当起，曰：周亡，赤气起，大耀兴，玄丘制命，帝卯金。
既成，使七十二弟子向北辰星罄折而立，使曾子抱《河》、《洛》事北向。
孔子斋戒向北辰而拜，告备于天曰：《孝经》四卷，《春秋》、《河》、《洛》凡八十一卷，谨已备。
天乃洪郁起白雾摩地，赤虹自上下，化为黄玉，长三尺，上有刻文。
孔子跪受而读之曰：宝文出，刘季握。
字禾子，天下服。
汉高帝父曰刘执嘉。
执嘉之母，梦赤鸟若龙戏己，而生执嘉，是为太上皇帝。
母名含始，是为昭灵后。
昭灵后游于洛池，有玉鸡衔赤珠，刻曰玉英，吞此者王。
又寝于大泽，梦与神遇。
是时雷电晦冥，太上皇视之，见蛟龙在其上，遂有身而生季，是为高帝。
微时，数从王媪、武负贳酒，醉卧，上常有光怪。
生男，是为武帝。
单父人吕公好相人，见高帝，谓曰：臣少好相人，相人多矣，无如季相，愿季自爱。
臣有息女，愿为箕扫妾。
吕公妻媪怒吕公曰：公常奇此女，欲为贵人。
吕公曰：非女子所知。
卒与高帝。
生惠帝、鲁元公主。
吕后尝与两子居田中，有一老父过，请饮，吕后因馈之食。
老父相吕后曰：夫人，天下贵人也。
令相二子，见惠帝曰：夫人所以贵者，乃此男。
相鲁元公主，亦贵。
老父已去，高帝适从傍舍来，吕后具言之。高帝追问老父。
老父曰：向者夫人、兒子之贵，皆以君相。
君贵不可言。
高帝被饮，夜行径泽中。
前人反曰：有大蛇当道，愿还。
高帝醉，曰：壮士行，何畏？
乃前，拔剑斩蛇，蛇分为两，道开而过。
后人来者，见老妪守蛇曰：向者赤帝子过，杀之。
具以状告高帝，帝心喜。
秦始皇帝曰：东南有天子气。
高帝隐于芒、砀山泽之间，吕后常知其处。
高帝怪问之，对曰：季所居，上常有云气，故知之。
高帝为沛公，入秦，五星聚于东井，岁星先至，而四星从之。
占曰：以义取天下。
初，张良游于下邳沂水之上，有老父来，直至良前，而堕其履。
父以足受，笑而去，良殊大惊。
父去里所复来，曰：孺子可教也。后五日平明，与我会此。
良怪之，跪应曰：诺。
五日，良往，父已先来，怒曰：何与长者期而后也？
五日，更与我会此。凡三期而良先至。
老父喜曰：不当如是邪即出怀中一卷书与之，曰：读之，此为王者师。
后十三年，孺子见我济北谷城山下，黄石即我也。
旦视其书，乃《太公兵法》。
良以黄石篇为他人说，皆不省，唯高帝说焉。良曰：此殆天所授矣。
五年而成帝业。
后十三年，张良果得谷城山下黄石，宝而祠之，死与合葬。
文帝之母薄姬，魏豹为魏王，纳之后宫。
许负相之，当生天子，魏王豹于是背汉。
汉高帝击虏，而薄姬输织室。
将见幸，薄姬言：妾昨梦青龙据妾心。
高帝曰：我是也。
一御而生文帝。
景帝王皇后初嫁为金王孙妻，母臧兒卜筮曰：当贵。
乃夺金氏而内太子宫，生男。
男方在身，梦日入其怀，以告太子。
太子曰：是贵征也。
武帝赵婕妤，家在河间，生而两手皆拳，不可开。
帝驰进。
武帝自披其手，既时申，得一玉钩。
由是见幸，号曰：拳夫人。
进为婕妤，居钩弋宫，大有宠。
十四月生男，是为昭帝，号曰：钩弋子。
武帝曰：闻昔尧十四月而生，今钩弋子亦然。
乃名其门曰尧母门。
昭帝元凤三年正月，泰山、莱芜山南，民夜闻汹汹有数千人声，晨往视之，见大石自立，高丈五尺，大四十八围，入地八尺，三石为足，立后，白乌数千集其旁。
又上林苑中柳树断卧地，一朝自起生枝叶，虫啮其叶成文，曰：公孙病已立。陈留襄邑王社忽移至长安。
及昭帝崩，昌邑王又废，光立宣帝，武帝曾孙，本名病己，在民间白衣三世，如孟言焉。
元帝王皇后，齐田氏之苗裔。
元城建公曰：昔《春秋》沙鹿崩，晋史卜之，阴为阳雄，土火相乘，故沙鹿崩。
后六百四十五年，宜有圣女兴，其齐田乎？
今翁孺之徙，正值其地，日月当之。
禁妻李氏方任身，梦月入其怀，生女，是为元后。
每许嫁，未行，所许者辄死。
卜相者云：当大贵。
遂为元帝皇后，生成帝。
初，秦始皇世，有长人十二，身长五丈，足迹六尺，见于陇西临洮，前史以为秦亡之征，史臣以为汉兴之符也。
自高帝至于平帝，十二主焉。
光武皇帝，父为济阳令。
哀帝建平元年十二月甲子夜，光武将产，乃开而居之。
时有赤光，室中尽明，皇考异焉。
使卜者王长卜之。
长辟左右曰：此善事，不可言。
是岁，有嘉禾生产屋景天中，一茎九穗，异于凡禾，县界大丰，故名光武曰秀。
时又有凤凰集济阳，于是画宫为凤凰之象。
明年，方士有夏贺良者，上言哀帝云：汉家历运中衰，当再受命。
于是改号为太初元将元年，称陈圣刘太平皇帝以厌胜之。
王莽时，善望气者苏伯阿望光武所居县舂陵城郭，唶曰：气佳哉郁郁葱葱然。
莽忌恶汉，而钱文有金，乃改铸货泉以易之。
既而光武起于舂陵之白水乡，货泉之文为白水真人也。
初起兵，望见家南有火光，以为人持火，呼之而光遂盛，赫然上属天，有顷不见。
及在河北，为王郎所逼，将南济滹沱河。
导吏还云：河水流澌，无船可渡。
左右皆恐惧。
帝更遣王霸视之。
霸虑还以实对，惊动众心，乃谬云：冰坚可渡。
既渡，余数乘车未毕而冰陷。
前至下博城西，疑所之。
有一白衣老公在道旁，曰：努力信都为长安城守，去此八十里耳。
遂至信都，投太守任光。
初，光武微时，穰人蔡少公曰：谶言刘秀发兵捕不道，卯金修德为天子。
少公曰：国师公是也。
光武笑曰：何用知非仆？
道士西门君惠等并云：刘秀当为天子。
光武平定河北，还至中山，将军万修得《赤伏符》，言光武当受命。
群臣上尊号，光武辞。
前至鄗县，诸生强华又自长安诣鄗，上《赤伏符》，文与修合。
群下又请曰：受命之符，人应为大。
光武又梦乘赤龙登天，乃即位，都洛阳，营宫阙。
是时琅邪开阳县城门，一夕无故自亡，检所得材，即是也，遂名其门曰开阳门。
先是秦穆公时，陈仓人掘地得物，若羊非羊，若猪非猪，怪，将献之。
若欲杀之，以柏东南枝指之，则死矣。
襜因言曰：此二僮子，名为宝。
得其雄者王，得其雌者霸。
陈仓人以告穆公，穆公发徒大猎，得其雌者，化而为石，置之汧、渭之间。
至文公，为之立祠，名曰陈宝祠。
雄南飞集南阳穰县，其后光武兴于南阳。
光武之初兴也，隗嚣拥众陇右，招集英俊，而公孙述称帝于蜀，天下云扰，大者连州郡，小者据县邑。
嚣问扶风人班彪曰：往者周亡，战国并争，天下分裂，数世然后定。
将承运迭兴，在于一人也？
愿先生论之。
对曰：周之废兴与汉异。
昔周立爵五等，诸侯从政，本根既微，枝叶强大，故其末流有纵横之事，其势然也。
汉家承秦之制，郡县治民，主有专己之威，臣无百年之柄。
至于成帝，假借外家，哀、平短祚，国嗣三绝，祸自上起，伤不及下。
故王氏之贵，倾擅朝廷，能窃号位，而不根于民，是以即真之后，天下莫不引领而叹。
十余年间，中外骚扰，远近俱发，假号云合，咸称刘氏，不谋而同辞。
《诗》云：皇矣上帝，临下有赫。
鉴观四方，求民之瘼。
今民皆讴吟思汉，向仰刘氏，已可知矣。
隗嚣曰：先生言周、汉之势，可也。
至于但见愚民习识刘氏姓号之故，而谓汉复兴，疏矣。
昔秦失其鹿，刘季逐而掎之，时民复知汉乎？
彪既感嚣言，又愍狂狡之不息，乃著《王命论》以救时难。
昔在帝尧之禅曰：咨尔舜，天之历数在尔躬。
洎于稷、契，咸佐唐、虞，光济四海，奕世载德，至于汤、武，而有天下。
虽其遭遇异时，禅代不同，至于应天从民，其揆一焉。
是故刘氏承尧之祚，氏族之世，著于《春秋》。
唐据火德，而汉绍之。
由是言之，帝王之祚，必有明圣显懿之德，丰功厚利积累之业，然后精诚通于神明，流泽加于生民。
故能为鬼神所福向，天下所归往。
未见运世无本，功德不纪，而得掘起在此位者也。
世俗见高祖兴于布衣，不达其故，以为适遭暴乱，得奋其剑。
游说之士，至比天下于逐鹿，幸捷而得之。
不知神器有命，不可以智力求也。
悲夫此世之所以多乱臣贼子者也。
不横一，圣明聪。
夫饿馑流隶，饥寒道路，思有裋褐之亵，担石之畜，所愿不过一金，然终于转死沟壑。
贫穷亦有命也。
况乎天子之贵，四海之富，神明之祚，可得而妄据哉故虽遭罹厄会，窃其权柄，勇如信、布，强如梁、籍，成如王莽，然卒润镬伏锧，烹菹分裂；
是故驽蹇之乘，不骋千里之涂；
燕雀之俦，不奋六翮之用；
楶棁之材，不荷栋梁之任；
斗筲之子，不秉帝王之重。
《易》曰：鼎折足，覆公餗。
不胜其任也。
当秦之末，豪桀共推陈婴而王之。
婴母止婴曰：自吾为子家妇，而世贫贱，卒富贵，不祥。
不如以兵属人，事成，少受其利；不成，祸有所归。
婴从其言，而陈氏以宁。
王陵之母，亦见项氏之必亡，而刘氏之将兴也。
是时陵为汉将，而母获于楚。
有汉使来，陵母见之，谓曰：愿告吾子，汉王长者，必得天下，子谨事之，无有二心。
其后果定于汉，陵为宰相封侯。
夫以匹妇之明，犹能推事理之致，探祸福之机，全宗祀于无穷，垂册书于《春秋》，而况大丈夫之事乎是故穷达有命，吉凶由人，婴母知废，陵母知兴，审此二者，帝王之分决矣。
盖在高祖，其兴也有五：一曰帝尧之苗裔，二曰体貌多奇异，三曰神武有征应，四曰宽明而仁恕，五曰知人善任使。
加之以信诚好谋，达于听受，见善如不及，用人如由己，从谏如从流，趋时如响赴；
寤戍卒之言，断怀土之情；
举韩信于行阵，收陈平于亡命；
英雄陈力，群才毕举，此高祖之大略所以成帝业也。
初，刘媪妊高祖而梦与神遇，震雷晦冥，有龙蛇之怪。
及长多灵异，有殊于众，是以王、武感物而折契，吕公睹貌而进女；
秦皇东游以厌其气，吕后望云而知所处；
始受命则白蛇分，西入关则五星聚。
故淮阴、留侯谓之天授，非人力也。
历古今之得失，验行事之成败，稽帝王之世运，考五者之所谓，取舍不厌斯位，符应不同斯度，而欲昧于权利，越次妄据，外不量力，内不知命，则必丧保家之主，失天年之寿，遇折足之凶，伏鈇钺之诛。
英雄诚知觉寤，畏若祸戒，超然远览，渊然深识，收陵、婴之明分，绝信、布之觊觎，距逐鹿之瞽说，审神器之有授，无贪不可几，为二母之所笑，则福祚流于子孙，天禄其永终矣。
隗嚣不纳，果败。
汉元、成世，道士言：谶者云：赤厄三七。
三七，二百一十年，有外戚之篡。
祚极三六，当有龙飞之秀，兴复祖宗。
及莽篡汉，汉二百一十年矣。
莽十八年而败，光武兴焉。
明帝初生，丰下兑上，赤色似尧，终登帝位。
和帝邓皇后，祖父禹，佐命光武，常曰：我将百万人，未尝妄杀一人，子孙当大兴。
后少时，相者苏文见后，惊曰：此成汤之骨法也，贵不可言。
后尝梦登梯，以手扪天，天体荡荡正青而滑，有若钟乳者，后仰吮之。
以讯之占梦。
占梦者曰：尧梦攀天而上，汤梦及天而呧之，此皆非常梦也。
既而入宫，遂登尊位。
安帝未即大位，在邸，数有神光赤蛇嘉应，照曜室内，磐纡殿屋床第之间，后遂入承大统。
初，桓帝之世，有黄星见于楚、宋之分。
辽东殷馗曰：后五十年，当有真人起于谯、沛之间，其锋不可当。
灵帝熹平五年，黄龙见谯。
光禄大夫乔玄问太史令单飏曰：此何祥也？
飏曰：其国后当有王者兴，不及五十年，亦当复见天事恆象，此其征也。
内黄殷登默记之。
其后曹操起于谯，是为魏武帝。
建安五年，于黄星见之，岁五十年矣，而武帝破袁绍，天下莫敌。
《春秋谶》曰：代汉者，当涂高也。
汉有周舒者，善内学。
人或问之，舒曰：当涂高者，魏也。
舒既没，谯周又问术士杜琼曰：周征君以为当涂高，魏也。
魏者，象魏两阙之名当道而高大者也。
又问周曰：宁复有所怪邪？
史曰：臣不能占也。
琼曰：古者名官职不言曹，自汉以来，名官尽言曹，吏言属曹，卒言侍曹，此殆天意也。
众而且大，天下之所归乎？
二十五年，武帝薨，太子丕嗣为魏王，是为文帝。
文帝始生，有云青色，员如车盖，当其上终日。
望气者以为至贵之祥，非人臣之气。
善相者高元吕曰：其贵不可言。
延康元年三月，黄龙又见谯，殷登犹存，叹曰：黄龙见于熹平也，单飏云：不及五十年，亦当复见。
今四十五年矣，飏之言其验兹乎。
四月，饶安言白虎见。
八月，石邑言凤凰集，又有麒麟见。
博士苏林、董巴上言：臣闻天之去就，固有常分，圣人当之，昭然不疑。
故尧捐骨肉而禅有虞，终无吝色。
舜发垄亩而居天下，若固有之。
其相授间，不稽漏刻，天下已传矣。
今汉期运已终，妖异绝之已审。
陛下受天之命，符瑞告征，丁宁详悉，反覆备至，虽言语相谕，无以代此。
今既发诏书，玺绶未御，固执谦让，上稽天命，下违民情。
臣谨按古之典籍，参以图纬，魏之行运及天道所在，即尊之验，在于今年此月，昭分明。
少帝即位，景平三年四月，有五色云见西方。
谨条奏如左。
唯陛下迁思易虑，以时即位，显告上帝，布诏天下。
然后改正朔，易服色，正大号，天下幸甚。
天有十二次，以为分野，王公之国，各有所属。
周在鹑火，魏在大梁，岁星行历，凡十二次，所在国天子受命，诸侯以封。
至武王伐纣，十三年，岁星复在鹑火。
故《春秋传》曰：武王伐纣，岁在鹑火。
又曰：岁之所在，则我有周之分野也。
昔光和七年，岁在大梁，武王始受命为将，讨黄巾。
是岁，改年为中平元年。
建安元年，岁复在大梁，始拜大将军。
十三年，复在大梁，始拜丞相。
今二十五年，岁复在大梁，陛下受命。
此魏得岁与周文、武受命相应。
今年青龙在庚子，《诗推度灾》曰：庚者，更也；
子者，兹也。
圣人制法天下治。
又曰：王者布德于子，治成于丑。
此言今年天更命圣人，制法天下，布德于民也。
魏以政制天下，与《诗》协矣。
颛顼受命，岁在豕韦，卫居其地，亦在豕韦。
故《春秋传》曰：卫，颛顼之墟也。
今十月，斗之所建，则颛顼受命之分也。
魏以十月受禅，此同符始祖受命之验也。
魏之氏族，出自颛顼，与舜同祖，见于《春秋世家》。
舜以土德承尧之火，今魏亦以土德承汉之火，其于行运合于尧、舜授受之次。
有立王，有徙王。
自建安三年十二月戊辰，有新天子气见于东南，到今积二十三年。
建安十年，茀星出库楼，历犯氐、房宿，北入天市，犯北斗、紫微。
氐为天子宿宫，路寝所止。
房为天子明堂政教之首。
北斗七星，主尊辅象近臣。
紫微者，北极最尊。
此除扫汉家之大异也。
建安十八年秋，岁星、镇星、荧惑俱入太微，逆行留守帝坐百有余日。
岁星入太微，人主改姓。
镇星入太微，内有兵乱，人主以弱。
三者，汉改姓易代之异也。
建安十九年正月，白虹贯日。
《易传》曰：后妃擅国，白虹贯日。
建安二十一年五月朔己亥，日蚀。
建安二十三年三月，茀星晨见东方二十余日，夕出西方，犯历五车、东井、五诸侯、文昌、轩辕、太微，锋炎刺帝坐。
茀者除旧布新，亡恶兴圣之异也。
建安二十四年二月晦壬子，日蚀。
日者阳精，月为侯王，而以亥子日蚀，皆水灭火之异也。
延康元年九月十日黄昏时，月蚀荧惑，过人定时，荧惑出营室，宿羽林。
荧惑火精，汉氏之行。
占曰：汉家以兵亡。
荧惑火精，行缩日一度有余。
故太史令王昱以为汉家衰亡之极。
荧惑大而赤色；
光不明，赤而小，与小星无别，皆汉家衰亡之异也。
《易传》曰：上下流通圣贤昌，厥应帝德凤凰翔，万民喜乐无咎殃。
《易传》又曰：圣人受命，厥应凤凰下，天子虏。
《易传》又曰：黄龙见，天灾将至，天子绌，圣人出。
黄龙以戊己日见，五色文章皆具，圣人得天受命。
黄龙以戊寅见，此帝王受命之符瑞最著明者也。
《易传》又曰：圣人清静行中正，贤人至，民从命，厥应麒麟来。
《春秋玉版谶》曰：代赤者魏公子。
《春秋佐助期》曰：汉以许昌失天下。
故白马令甘陵李云上事，言许昌气见，当涂高已萌，欲使汉家防绝萌芽。
今汉都许，日以微弱，当居许昌以失天下。
当涂高者，魏也；
魏当代汉，如李云之言也。
《春秋佐助期》又曰：汉以蒙孙亡。
说者以蒙孙直汉二十四帝，童蒙愚惑以弱亡。
汉帝少时名为董侯，名不正，蒙乱荒惑，其子孙以弱亡也。
《孝经中黄谶》曰：日载东，纪火光。不横一，圣明聪。
四百之外，易姓而王。
此魏王之姓讳著见图谶也。
其为主，反为辅，五八四十，黄气受，真人出。
言午许字，两日昌字，汉当以许亡，魏当以许昌。
今际会之期在许，是其大效也。
于是魏王受汉禅，柴于繁阳，有黄鸟衔丹书，集于尚书台，于是改元为黄初。
汉中平二年，洛阳民讹言虎贲寺有黄人，观者日数万，道路断绝。
此魏氏依刘向自云土德之符也。
先是，周敬王之四十七年，宋景公问大夫邢史子臣：天道何祥？
对曰：后五年五月丁亥，臣将死。
死后五年五月丁卯，吴将亡。
亡后五年，君将终。
终后四百年，邾王天下。
邾王天下，盖谓魏国之后。
言四百年则错。
疑年代久远，传记者谬误。
高贵乡公初生，有光气照耀室屋，其后即大位。
刘备身长七尺七寸，垂手过膝，顾自见耳。
《洛书甄耀度》曰：赤三，德昌九世会备，合为帝际。
《洛书宝予命》曰：天度帝道备称皇，以统握契，百成不败。
《洛书录运期》曰：九侯七杰争民命，炊骸道路，谁使主者玄且来。
备字玄德，故云：玄且来也。
先是，术士周群言，西南数有黄气，直立数丈，如此积年，每有景云祥风，从璇玑下应之。
建安二十二年中，屡有气如旗，从西竟东，中天而行。
图书曰必有天子出其方。
太白、荧惑、镇星从岁星，又黄龙见犍为武阳之赤水，九日乃去。
关羽在襄阳，男子张嘉、王休献玉玺，备后称帝于蜀。
孙坚之祖名钟，家在吴郡富春，独与母居。
忽有三少年诣钟乞瓜，钟厚待之。
三人谓钟曰：此山下善，可作冢，葬之，当出天子。
君可下山百步许，顾见我去，即可葬也。
钟去三十步，便反顾，见三人并乘白鹤飞去。
钟死，即葬其地。
地在县城东，冢上数有光怪，云气五色上属天，衍数里。
父老相谓，此非凡气，孙氏其兴矣。
坚母任坚，梦肠出绕吴昌门。
以告邻母，邻母曰：安知非吉祥也。
昌门，吴郭门也。
坚生而容貌奇异。
坚妻吴氏初妊子策，梦月入其怀；
后孕子权，又梦日入怀。
告坚曰：昔妊策，梦月入怀，今又梦日入怀，何也？
坚曰：日月阴阳之精，极贵之象，吾子孙其兴乎权方颐大口，紫髯，长上短下。
汉世有刘琬者，能相人，见权兄弟，曰：孙氏兄弟，虽各才智明达，然禄胙不终。
唯中弟孝廉，形貌奇伟，骨体不恆，有大贵之表，年又最寿。
权时为孝廉。
初，秦始皇东巡，济江。
望气者云：五百年后，江东有天子气出于吴，而金陵之地，有王者之势。
于是秦始皇乃改金陵曰秣陵，凿北山以绝其势。
至吴，又令囚徒十余万人掘污其地，表以恶名，故曰囚卷县，今嘉兴县也。
汉世术士言：黄旗紫盖，见于斗、牛之间，江东有天子气。
开昌门，出天子。
魏文帝黄初三年，举兵武昌，并言黄龙、凤凰见。
其年，权称尊号，年至七十一而薨。
权子休，初封琅邪王，梦乘龙上天，顾不见尾。
后得大位，其子被废。
汉元、成之世，先识之士有言曰：魏年有和，当有开石于西三千余里，系五马，文曰讨曹。
及魏之初兴也，张掖删丹县金山柳谷有石生焉，周围七寻，中高一仞，苍质素章，有五马、麟、鹿、凤凰、仙人之象。
始见于建安，形成于黄初，文备于太和。
至青龙三年，柳谷之玄川溢涌，石形改易，状似云龟，广六尺，长一丈七尺一寸，围五丈八寸，立于川西。
有石马十二，其一仙人骑之，其一羁靽，其五有形而不善成，其五成形。
又有一牛八卦列宿彗星之象。
有玉匣开盖于前，有玉玦二，玉璜一。
又有麒麟、凤凰、白虎、马、牛于中布列。
有文字曰：上上三天王述大会讨大曹金但取之金立中大金马一疋中正大吉关寿此马甲寅述水凡三十五字。
石色苍，而物形及字，并白石书之，皆隆起。
魏明帝恶其文有讨曹，凿去为计，以苍石塞之，宿昔而白石满焉。
当时称为祥瑞，班下天下。
处士张臶曰：夫神兆未然，不追往事，此盖将来之休征，当今之怪异也。
既而晋以司马氏受禅。
太尉属程猗说曰：夫大者，盛之极也。
吉者，福之始也。
此言司马氏之王天下，感德而生，应正吉而王之符也。
猗又为赞曰：皇德遐通，实降嘉灵。
乾生其象，坤育其形。
瑞虎合仁，白麟耀精。
神马自图，金言其形。
体正而王，中允克明。
关寿无疆，于万斯龄。
宣帝有狼顾之相，能使面正向后，而身形不异。
魏武帝尝梦有三匹马在一槽中共食，其后宣帝及景、文相继为宰相，遂倾曹氏。
文帝未立世子，有意于齐献王攸。
武帝时为中抚军，惧不立，以相貌示裴秀，秀言于文帝曰：中抚军振发籍地，垂手过膝，天表如此，非人臣之相也。
由是得立。
及嗣晋位，其月，襄武县言有大人相，长三丈余，足迹三尺一寸，白发，黄单衣，黄巾，柱杖呼民王始语云：今当太平。
顷之，受魏禅。
武帝咸宁元年，大风吹帝社树折，有青气出社中。
占者以为东莞有天子气。
时琅邪武王伷封东莞，伷，元帝祖也。
元帝以咸宁二年夜生，有光照室，室内尽明，有白毛生于日角之左，眼有精光耀。
随惠帝幸鄴。
有顷，天阴，风雨大至，候者皆休，乃得去。
初，武帝伐吴，琅邪武王伷率众出涂中，而王浑逼历阳，王濬已次近路。
孙皓欲降，送天子玺绶，近越二将，而远送诣伷，识者咸怪之。
吴之未亡也，吴郡临平湖一旦自开，湖边得石函，中有小青石，刻作皇帝字。
旧言临平湖塞天下乱，开则天下太平。
吴人以为美祥。
后元帝兴于江左。
吴亡后，蒋山上常有紫云，数术者亦云，江东犹有帝王气。
又谣言曰：五马游度江，一马化为龙。
元帝与西阳、汝南、南顿、彭城五王过江，而元帝升天位。
谶书曰：铜马入海建业期。
元帝小字铜环。
时岁、镇星、辰、太白四星聚于牛、女之间，常裴回进退。
愍帝建兴四年，晋陵武进人陈龙在田中得铜铎五枚，柄口皆有龙虎形；
又有鹅三四头，高飞且鸣，周回东西，昼夜不下，如此者六七日。
会稽剡县陈清又于井中得栈钟，长七寸二分，口径四寸，其器虽小，形制甚精，上有古文书十八字，其四字可识，云：会稽徽命。
豫章有大樟树，大三十五围，枯死积久，永嘉中，忽更荣茂。
初，武帝太康三年，建鄴有寇，余姚人伍振筮之，曰：寇已灭矣。
至元帝即天位，果三十八年。
先是，宣帝有宠将牛金，屡有功，宣帝作两口榼，一口盛毒酒，一口盛善酒，自饮善酒，毒酒与金，金饮之即毙。
景帝曰：金名将，可大用，云何害之？
宣帝曰：汝忘石瑞，马后有牛乎？
元帝母夏侯妃与琅邪国小史姓牛私通，而生元帝。
愍帝之立也，改毗陵为晋陵，时元帝始霸江、扬，而戎翟称制，西都微弱。
干宝以为晋将灭于西而兴于东之符也。
宋武帝居在丹徒，始生之夜，有神光照室；其夕，甘露降于墓树。
皇考以高祖生有奇异，名为奇奴。
皇妣既殂，养于舅氏，改为寄奴焉。
逆旅妪曰：室内有酒，自入取之。
帝入室，饮于盎侧，醉卧地。
时司徒王谧有门生居在丹徒，还家，亦至此逆旅。
逆旅妪曰：刘郎在室内，可入共饮酒。
妪遽入之，见帝已觉矣。
门生曰：见有一物，五采如蛟龙，非刘郎。
门生还以白谧，谧戒使勿言，而与结厚。
帝尝行至下邳，遇一沙门，沙门曰：江表寻当丧乱，拯之必君也。
帝患手创积年，沙门出怀中黄散一裹与帝，曰：此创难治，非此药不能瘳也。
自少至长，目中常见二龙在前，始尚小，及贵转大。
晋陵人车薮善相人，相帝曰：君贵不可言，愿无相忘。
晋安帝义熙初，帝始康晋乱，而兴霸业焉。
庐江霍山常有钟声十二。
帝将征关、洛，霍山崩，有六钟出，制度精奇，上有古文书一百六十字。
冀州有沙门法称将死，语其弟子普严曰：嵩皇神告我云，江东有刘将军，是汉家苗裔，当受天命。
吾以三十二璧，镇金一饼，与将军为信。三十二璧者，刘氏卜世之数也。
普严以告同学法义。
法义以十三年七月，于嵩高庙石坛下得玉璧三十二枚，黄金一饼。
汉中城固县水际，忽有雷声，俄而岸崩，得铜钟十二枚。
又巩县民宋耀得嘉禾九穗。
后二年而受晋禅。
二口建戈，刘字也。
晋氏金行，刘姓又有金，故曰两金相刻。
空穴无主奇入中，为寄字。
义熙元年至元熙元年十一月朔，日有蚀之凡四，皆蚀从上始，臣民失君之象也。
义熙十一年五月三日，彗星出天市，其芒扫帝坐。
天市在房、心之北，宋之分野。
得彗柄者兴，此除旧布新之征。
义熙七年七月二十五日，五虹见于东方。占曰：五虹见，天子黜，圣人出。
义熙七年八月十一日，新天子气见东南。
十二年，北定中原，崇进宋公。
岁星裴回房、心之间，大火，宋之分野。
与武王克殷同，得岁星之分者应王也。
十一年以来至元熙元年，月行失道，恆北入太微中。
占：月入太微廷，王入为主。
十三年十月，镇星入太微，积留七十余日，到十四年八月十日，又入太微不去，到元熙元年，积二百余日。
占：镇星守太微，亡君之戎。
十四年五月十七日，茀星出北斗魁中。
占曰：星茀北斗中，圣人受命。
十四年七月二十九日，彗星出太微中，彗柄起上相星下，芒尾渐长至十余丈，进扫北斗及紫微中。
占曰：彗星出太微，社稷亡，天下易政。
入北斗，帝宫空。
一占：天下得召人。
召人，圣主也。
一曰：彗孛紫微，天下易主。
十四年十月一日，荧惑从入太微钩己，至元年四月二十七日，从端门出积尸，留二百六日，绕镇星。
荧惑与填星钩己天廷，天下更纪。
十四年十二月，岁、太白、辰裴回居斗、牛之间经旬。
斗、牛，历数之起。
占曰：三星合，是谓改立。
元熙元年十二月二十四日，四黑龙登天。
《易传》曰：冬龙见，天子亡社稷，大人应天命之符。
火，宋之分野。
水，宋之德也。
两云玄字也。
岩隐不见，唯应见谷，殖禾谷边，则圣讳炳明也。
《易》曰：西南得朋。
故能困桓父也。
前句则陛下小讳，后句则太子讳也。
十一年五月，西明门地陷，水涌出，毁门扉阈。
西者，金乡之门，为水所毁，此金德将衰，水德方兴之象也。
太兴中，民于井中得栈钟，上有古文十八字，晋自宣帝至今，数满十八传。
义熙八年，太社生桑，尤著明者也。
汉建安二十五年，一百九十六年而禅魏。
魏自黄初至咸熙二年，四十六年而禅晋。
晋自泰始至今元熙二年，一百五十六年。
三代数穷，咸以六年。
时文帝为荆州刺史，镇江陵，寻即大位。
文帝元嘉中，谣言钱唐当出天子，乃于钱唐置戍军以防之。
太宗为徐州刺史，出镇彭城，昭太后赐以大珠鹿卢剑，此剑是御服，占者以为嘉祥。
前废帝永光初，又讹言湘州出天子，幼主欲南幸湘川以厌之。既而湘东王即尊位，是为明帝。
史臣谨按，冀州道人法称所云玉璧三十二枚，宋氏卜世之数者，盖卜年之数也。
三十二者，二三十，则六十矣。
宋氏受命至于禅齐，凡六十年云。
麒麟者，仁兽也。
牡曰麒，牝曰麟。
不刳胎剖卵则至。
麕身而牛尾，狼项而一角，黄色而马足。
含仁而戴义，音中钟吕，步中规矩，不践生虫，不折生草，不食不义，不饮洿池，不入坑阱，不行罗网。
牡鸣曰逝圣，牝鸣曰归和，春鸣曰扶幼，夏鸣曰养绥。
汉武帝元狩元年十月，行幸雍，祠五畤，获白麟。
汉章帝元和二年以来，至章和元年，凡三年，麒麟五十一见郡国。
汉安帝延光三年七月，麒麟见颍川阳翟。
延光三年八月戊子，麒麟见颍川阳翟。
延光四年正月壬午，麒麟见东郡濮阳。
汉献帝延康元年，麒麟十见郡国。
吴孙权赤乌元年八月，武昌言麒麟见。
又白麟见建业。
晋武帝泰始元年十二月，麒麟见南郡枝江。
晋武帝咸宁五年二月甲午，白麟见平原鬲县。
咸宁五年九月甲午，麒麟见河南阳城。
晋武帝太康元年四月，白麟见顿丘。
晋愍帝建兴二年九月丙戌，麒麟见襄平，州刺史崔毖以闻。
晋元帝太兴元年正月戊子，麒麟见豫章。
晋成帝咸和八年五月己巳，麒麟见辽东。
凤凰者，仁鸟也。
雄曰凤，雌曰凰。
蛇头燕颔，龟背鳖腹，鹤颈鸡喙，鸿前鱼尾，青首骈翼，鹭立而鸳鸯思。
首戴德而背负仁，项荷义而膺抱信，足履正而尾系武。
小音中钟，大音中鼓。
延颈奋翼，五光备举。
兴八风，降时雨，食有节，饮有仪，往有文，来有嘉，游必择地，饮不妄下。
其鸣，雄曰节节，雌曰足足。
晨鸣曰发明，昼鸣曰上朔，夕鸣曰归昌，昏鸣曰固常，夜鸣曰保长。
其乐也，徘徘徊徊，雍雍喈喈。
唯凤皇为能究万物，通天祉，象百状，达王道，率五音，成九德，备文武，正下国。
故得凤之象，一则过之，二则翔之，三则集之，四则春秋居之，五则终身居之。
汉昭帝始元三年十月，凤皇集东海，遣使祠其处。
汉宣帝本始元年五月，凤皇集胶东。
本始四年五月，凤皇集北海。
汉宣帝地节二年四月，凤皇集鲁，群鸟从之。
汉宣帝元康元年三月，凤皇集泰山、陈留。
汉宣帝神雀二年二月，凤皇集京师，群鸟从之以万数。
神雀四年春，凤皇集京师。
神雀四年十月，凤皇十一集杜陵。
神雀四年十二月，凤皇集上林。
汉宣帝甘露三年二月，凤皇集新蔡，群鸟四面行列，皆向凤皇立，以万数。
汉光武建武十七年十月，凤皇五，高八九尺，毛羽五采，集颍川郡，群鸟并从行列，盖地数顷，留十七日乃去。
汉章帝元和二年以来，至章和元年，凡三年，凤皇百三十九见郡国。
汉安帝延光三年二月，车驾东巡。
其月戊子，凤皇集济南台县丞霍收舍树上，赐台长嶷帛十五匹，收二十匹，尉半之，吏卒人三匹；
凤皇所过亭部，无出今年田租；
赐男子爵人二级。
延光三年十月壬午，凤皇集京兆新丰西界槐树。
汉桓帝建和元年十一月，凤皇见济阴己氏。
汉灵帝光和四年秋，五色大鸟见新城，群鸟随之。
民皆谓之凤皇。
汉献帝延康元年八月，石邑县言凤皇集。
又郡国十三言凤皇见。
吴孙权黄武五年七月，苍梧言凤皇见。孙权黄龙元年四月，夏口、武昌并言凤皇见。
吴孙皓建衡四年正月，西苑言凤皇集。
晋武帝泰始元年十二月，凤皇见上党高都。
泰始元年十二月，凤皇二见河南山阳。
泰始元年十二月，凤皇三见冯翊下邽。
晋穆帝升平四年二月辛亥，凤皇将九子见郧乡之丰城。
十二月甲子，又见丰城，众鸟随从。
升平五年四月己未，凤皇集沔北，至于辛酉。
百姓聚观之。
宋武帝永初元年七月戊戌，凤皇见会稽山阴。
文帝元嘉十四年三月丙申，大鸟二集秣陵民王顗园中李树上，大如孔雀，头足小高，毛羽鲜明，文采五色，声音谐从，众鸟如山鸡者随之，如行三十步顷，东南飞去。
扬州刺史彭城王义康以闻。
改鸟所集永昌里曰凤皇里。
孝武帝孝建元年正月庚申，凤皇见丹徒篸贤亭，双鹄为引，众鸟陪从。
征虏将军武昌王浑以闻。
神鸟者，赤神之精也，知音声清浊和调者也。
虽赤色而备五采，鸡身，鸣中五音，肃肃雍雍。
喜则鸣舞，乐处幽隐。
风俗从则至。
汉宣帝五凤三年三月辛丑，神鸟集长乐宫东阙树上，又飞下地，五采炳发，留十余刻。
汉章帝元和中，神鸟见郡国。
黄龙者，四龙之长也。
不漉池而渔，德至渊泉，则黄龙游于池。
能高能下，能细能大，能幽能冥，能短能长，乍存乍亡。
赤龙、《河图》者，地之符也。
王者德至渊泉，则河出《龙图》。
汉惠帝二年正月癸酉，两龙见兰陵人家井中。
汉文帝十五年春，黄龙见成纪。
汉宣帝甘露元年四月，黄龙见新丰。
汉成帝鸿嘉元年冬，黄龙见真定。
汉成帝永始二年二月癸未，黄龙见东莱。
汉光武建武十二年六月，黄龙见东阿。
汉章帝元和二年以来，至章和元年，凡三年，黄龙四十四见郡国。
元和中，青龙见郡国。
元和中，白龙见郡国。
汉安帝延光元年八月辛卯，黄龙见九真。
延光三年九月辛亥，黄龙见济南历城。
延光三年十二月乙未，黄龙见琅邪诸县。
延光四年正月壬午，黄龙二见东郡濮阳。
汉桓帝建和元年二月，黄龙见沛国谯。
汉桓帝元嘉二年八月，黄龙见济阴句阳，又见金城允街。
汉桓帝永光元年八月，黄龙见巴郡。
汉献帝延康元年三月，黄龙见谯。
又郡国十三言黄龙见。
魏明帝青龙元年正月甲申，青龙见郏之摩陂井。
帝亲与群臣共观之，既而诏书工图写，龙潜而不见。
魏明帝景初元年二月壬辰，山茌县言黄龙见。
魏少帝正元元年十月戊戌，黄龙见鄴井中。
魏少帝甘露元年正月辛丑，青龙见轵县井中凡二。
甘露元年六月，青龙见元城县界井中。
甘露二年二月，青龙见温县井中。
甘露三年八月甲戌，黄龙、青龙仍见顿丘、冠军、阳夏县井中。
甘露四年正月，黄龙二见宁陵县井中。
魏元帝景元元年十二月甲申，黄龙见莘县井中。
景元三年二月，青龙见轵县井中。
刘备未即位前，黄龙见武阳赤水，九日乃去。
吴孙权黄武元年三月，鄱阳言黄龙见。
吴孙权黄龙元年四月，夏口、武昌并言黄龙见；
权因此改元。
作黄龙牙，常在军中，进退视其所向，命胡综为赋。
吴孙权赤乌五年三月，海盐县言黄龙见县井中二。
赤乌十一年，云阳言黄龙见。
黄龙二又见武陵吴寿，光色炫耀。
吴孙休永安四年九月，布山言白龙见。
永安五年七月，始新言黄龙见。
永安六年四月，泉陵言黄龙见。
晋武帝泰始元年十二月，青龙二见济阴定陶。
泰始元年十二月，青龙见魏郡汤阴。
泰始元年十二月，黄龙见河南洛阳洛滨。
泰始元年十二月，白龙二见太原祁。
泰始二年七月壬午，黄龙见巴西阆中。
泰始三年四月戊午，有司奏：张掖太守焦胜言，氐池县大柳谷口青龙见。
晋武帝咸宁二年六月丙申，白龙二见于新兴九原居民井中。
咸宁二年十月庚午，黄龙二见于汉嘉灵关。
咸宁二年十一月癸巳，白龙二见须度支部。
咸宁五年十一月甲寅，青龙见京兆霸城。
晋武帝太康元年八月，白龙三见于永昌。
太康三年闰四月己丑，白龙二见济南历城。
太康五年正月癸卯，青龙二见武库井中，帝亲往观之。
太康六年九月，白龙见京兆阴盘。
太康九年十二月戊申，青龙一见鲁国公丘居民井中。
晋惠帝元康七年三月己酉朔，成皋县狱有龙升天。
宋武帝永初元年七月，青龙见义兴阳羡。
永初元年八月，青龙二见南郡江陵。
文帝元嘉十三年九月己酉，会稽郡西南向晓，忽大光明，有青龙腾跃凌云，久而后灭。
元嘉二十一年十月己丑，永嘉永宁见黄龙自云而下，太守臧艺以闻。
元嘉二十五年五月丁丑，黑龙见玄武湖北，苑丞王世宗以闻。
元嘉二十五年五月戊戌，黑龙见玄武湖东北隈，扬州野吏张立之以闻。
元嘉二十五年八月辛亥，黄龙见会稽，太守孟顗以闻。
元嘉二十五年，广陵有龙自湖水中升天，百姓皆见。
孝武帝孝建二年七月癸丑，黄龙见石头城外水滨，中护军湘东王彧以闻。
孝建三年五月己未，龙见临川郡，江州刺史东海王祎以闻。
孝武大明元年五月癸亥，黑龙见晋陵占石村。
灵龟者，神龟也。
王者德泽湛清，渔猎山川从时则出。
五色鲜明，三百岁游于蕖叶之上，三千岁常游于卷耳之上。
知存亡，明于吉凶。
禹卑宫室，灵龟见。
玄龟书者，天符也。
王者德至渊泉，则雒出龟书。
吴孙权时，灵龟出会稽章安。
魏元帝咸熙二年二月甲辰，朐县获灵龟以献。
晋长沙王乂坐同产兄楚王玮事，徙封常山，后还复国。
在常山穿井，入地四丈，得白玉方三四尺。
宋文帝元嘉十九年四月戊申，白龟见吴兴余杭，太守文道恩以献。
元嘉二十年四月辛卯，白龟见吴兴余杭，扬州刺史始兴王浚以闻。
元嘉二十四年十月甲午，扬州刺史始兴王浚获白龟以献。
孝武帝大明三年三月戊子，毛龟见宣城广德，太守张辨以献。
大明四年六月壬寅，车驾幸籍田，白龟见于千亩，尚书右仆射刘秀之以献。
大明七年八月乙未，毛龟见新安王子鸾第，获以献。
明帝泰始二年八月丙辰朔，四眼龟见会稽，会稽太守巴陵王休若以献。
泰始二年八月丙寅，六眼龟见东阳长山，文如爻卦，太守刘勰以献。
泰始六年九月己巳，八眼龟见吴兴故鄣，太守褚渊以献。
明帝泰豫元年十月壬戌，义兴阳羡县获毛龟，太守王蕴以献。
龙马者，仁马也，河水之精。
高八尺五寸，长颈有翼，傍有垂毛，鸣声九哀。
王者德御四方则出。
白马硃鬣，王者任贤良则见。
泽马者，王者劳来百姓则至。
夏马飖，黑身白鬣尾，殷马骆，白身黑鬣尾，周马骍，赤身黑鬣尾。
汉章帝元和中，神马见郡国。
晋怀帝永嘉六年二月壬子，神马鸣南城门。
晋孝武帝太元十四年六月甲申朔，宁州刺史费统上言：所统晋宁之滇池县，旧有河水，周回二百余里。
六月二十八日辛亥，神马二匹，一白一黑，忽出于河中，去岸百步。
县民董聪见之。
白象者，人君自养有节则至。
宋文帝元嘉元年十二月丙辰，白象见零陵洮阳。
元嘉六年三月丁亥，白象见安成安复，江州刺史南谯王义宣以闻。
白狐，王者仁智则至。
晋成帝咸康八年七月，燕王慕容皝上言白狢见国内。
赤熊，佞人远，奸猾息，则入国。
宋文帝元嘉二十年十二月，白熊见新安歙县，太守到元度以献。
九尾狐，文王得之，东夷归焉。
汉章帝元和中，九尾狐见郡国。
魏文帝黄初元年十一月甲午，九尾狐见鄄城，又见谯。
白鹿，王者明惠及下则至。
汉章帝建初七年十月，车驾西巡，得白鹿于临平观。
汉章帝元和中，白鹿见郡国。
汉安帝延光三年六月辛未，白鹿见右扶风雍。
延光三年七月，白鹿见左冯翊。
汉桓帝永兴元年二月，白鹿见张掖。
魏文帝黄初元年，郡国十九言白鹿及白麋见。
晋武帝泰始八年十月，白鹿见扶风雍，州刺史严询获以献。
晋武帝太康元年三月，白鹿见零陵泉陵。
太康元年五月甲辰，白鹿见天水西县，太守刘辛获以献。太康三年七月壬子，白鹿见零陵，零陵令蒋微获以献。
晋惠帝元康元年九月乙酉，白鹿见交趾武宁。
晋愍帝建武元年五月戊子，白鹿见高山县。
晋元帝太兴三年正月，白鹿二见豫章。
太兴三年四月，白鹿见晋陵延陵。
晋元帝永昌元年九月，白鹿见江乘县。
晋成帝咸和四年五月甲子，白鹿见零陵洮阳，获以献。
咸和四年七月壬寅，长沙郡逻吏黄光于南郡道遇白鹿，驱之不去，直来就光，追寻光三百余步。
光遂抱取，遣吏李坚奉献。
咸和九年八月己未，白鹿见长沙临湘。
晋成帝咸康二年七月，白鹿见豫章望蔡，太守桓景获以献。
晋孝武太元十六年三月癸酉，白鹿见豫章望蔡，获以献。
太元十八年五月辛酉，白鹿见江乘，江乘令田熙之获以献。
太元二十年九月丁丑，白鹿见巴陵清水山，荆州刺史殷仲堪以献。
晋安帝隆安五年十一月，白鹿见长沙，荆州刺史桓玄以闻。
宋文帝元嘉五年七月丙戌，白鹿见东莞莒县岣峨山，太守刘玄以闻。
元嘉九年正月，白鹿见南谯谯县，豫州刺史长沙王义欣以献。
元嘉十四年，白鹿见文乡。
元嘉十七年五月甲午，白鹿见南汝阴宋县，太守文道恩以献。
元嘉二十年八月，白鹿见谯郡蕲县，太守邓琬以献。
元嘉二十二年二月，白鹿见建康县，扬州刺史始兴王浚以闻。
元嘉二十二年二月辛未，白鹿见南康灨县，南康相刘兴祖以献。
元嘉二十三年二月戊戌，白鹿见交州，交州刺史檀和之以献。
元嘉二十三年六月丙辰，白鹿见彭城彭城县，征北将军衡阳王义季获以献。
元嘉二十七年二月壬辰朔，白鹿见济阴，徐州刺史武陵王骏以闻。
元嘉二十九年八月癸酉，白鹿见鄱阳，南中郎将武陵王骏以献。
元嘉三十年十一月壬午，白鹿见南琅邪，南琅邪太守王僧虔以献。
元嘉三十年十一月癸亥，白鹿见武建郡，雍州刺史硃修之以献。
孝武帝孝建三年三月庚子，白鹿见临川西丰县。
孝武帝大明元年四月甲申，白鹿见南平。
大明二年四月己丑，白鹿见桂阳郴县，湘州刺史山阳王休祐以献。
大明三年正月癸巳，白鹿见南琅邪江乘，南徐州刺史刘延孙以献。
大明三年三月辛卯，白鹿见广陵新市，太守柳光宗以闻。
大明五年五月丙寅，白鹿见南东海丹徒，南徐州刺史刘延孙以献。
大明八年六月甲子，白鹿见衡阳郡，湘州刺史江夏王世子伯禽以献。
明帝泰始二年二月乙亥，白鹿见宣城，宣城太守刘韫以闻。
泰始五年二月己亥，白鹿见长沙，湘州刺史刘韫以献。
泰始六年十二月乙未，白鹿见梁州，梁州刺史杜幼文以闻。
后废帝元徽三年二月甲子，白鹿见郁洲，青冀二州刺史、西海太守刘善明以献。
三角兽，先王法度修则至。
一角兽，天下平一则至。
六足兽，王者谋及众庶则至。
比肩兽，王者德及矜寡则至。
獬豸知曲直，狱讼平则至。
白虎，王者不暴虐，则白虎仁，不害物。
汉章帝元和二年以来，至章和元年，凡三年，白虎二十九见郡国。
汉安帝延光三年八月戊子，白虎二见颍川阳翟。
汉献帝延康元年四月丁巳，饶安县言白虎见。
又郡国二十七言白虎见。
吴孙权赤乌六年正月，新都言白虎见。
赤乌十一年五月，鄱阳言白虎仁。
晋武帝泰始元年十二月，白虎见河南阳翟。
泰始元年十二月，白虎见弘农陆浑。
泰始二年正月己亥，白虎见辽东乐浪。
泰始二年正月辛丑，白虎见天水西。
晋武帝咸宁三年二月乙丑，白虎见沛国。
晋武帝太康元年八月，白虎见永昌南罕。
太康四年七月丙辰，白虎见建平北井。
太康十年十月丁酉，白虎见犍为。
晋成帝咸和八年五月己已，白虎见新昌县。
晋简文帝咸安二年三月，白虎见豫章南昌县西乡石马山前。
晋孝武太元十四年十一月辛亥，白虎见豫章郡。
太元十九年二月，行巩令刘启期言白虎频见。
太元十九年二月，行温令赵邳言白虎频见。
晋安帝隆安五年十一月，襄阳言驺虞见于新野。
宋武帝永初元年八月癸巳，白虎见枝江。
少帝景平元年十月，白虎见桂阳耒阳。
文帝元嘉十九年十月，白虎见弋阳、期思二县，南豫州刺史武陵王骏以闻。
元嘉二十五年二月己亥，白虎见武昌，武昌太守蔡兴宗以闻。
元嘉二十五年十一月丁丑，白虎见蜀郡二，赤虎导前，益州刺史陆徽以闻。
元嘉二十六年四月戊戌，白虎见南琅邪半阳山，二虎随从，太守王僧达以闻。
孝武孝建三年三月壬子，白虎见临川西丰。
白狼，宣王得之而犬戎服。
白麞，王者刑罚理则至。
晋武帝咸宁元年四月丙戌、乙卯，白麞见琅邪，赵王伦以献。
咸宁三年七月壬辰，白麞见魏郡。
晋武帝太康三年八月，白麞见梁国蒙，梁相解隆获以献。
太康五年九月己酉，白麞见义阳。
太康七年五月戊辰，白麞见汲郡。
晋成帝咸和九年五月癸酉，白麞见吴国吴县，内史虞潭获以献。
晋穆帝永和元年八月，白麞见吴国吴县西界包山，获以献。
永和八年十二月，白麞见丹阳永世，永世令徐该获以献。
永和十二年十一月庚午，白麞见梁郡，梁郡太守刘遂获以献。
晋安帝隆安五年十一月，白麞见荆州，荆州刺史桓玄以闻。
宋少帝景平元年五月癸未，白麞见义兴阳羡，太守王准之获以献。
景平二年六月，白麞见南郡江阳，太守王华献之太祖。
太祖时入奉大统，以为休祥。
文帝元嘉五年四月乙巳，白麞见汝阳武津，太守郑据获以献。
元嘉十二年正月，白麞见东莱黄县，青、冀州刺史王方回以献。
元嘉十九年五月，山阳张休宗获白麞，南兗州刺史临川王义庆以献。
元嘉二十年八月，白麞见江夏安陆，内史刘思考以献。
元嘉二十五年二月己丑，白麞见淮南，太守王休获以献。
元嘉二十五年四月戊午，白麞见南琅邪，太守王远获以献。
元嘉二十五年五月辛未朔，华林园白麞生二子皆白，园丞梅道念以闻。
元嘉二十六年五月丙戌，白麞见马头，豫州刺史南平王铄以献。
元嘉二十七年正月己丑，白麞见济阴，徐州刺史武陵王骏以闻。
元嘉二十七年四月癸丑，华林园白麞生一白子，园丞梅道念以闻。
元嘉二十九年六月壬戌，白麞见晋陵暨阳，南徐州刺史始兴王浚以献。
孝武帝孝建三年六月癸巳，白麞见广陵，南兗州以献。
孝武帝大明元年七月丁丑，白麞见东莱曲城县，获以献。
大明二年正月壬戌，白麞见山阳，山阳内史程天祚以献。
大明二年二月辛丑，白麞见济北，济北太守殷孝祖以献。
大明五年九月己巳，白麞见南阳，雍州刺史永嘉王子仁以献。
大明六年四月戊辰，白麞见营阳，湘州刺史建安王休仁以献。
大明七年正月庚寅，白麞见南阳，荆州刺史临海王子顼以献。
大明七年六月己巳，白麞见武陵临沅，太守刘衍以献。
大明七年九月癸未，白麞见南阳，雍州刺史刘秀之以献。
明帝泰始三年五月癸酉，白麞见南东海丹徒，南徐州刺史桂阳王休范以献。
泰始三年五月乙卯，白麞见北海都昌，青州刺史沈文秀以献。
泰始五年正月癸卯，白麞见汝阴楼烦，豫州刺史刘勔以献。
明帝泰豫元年十月壬戌，白麞见义兴国山，太守王蕴以献。
后废帝元徽元年正月甲午，白麞见海陵宁海，宁海太守孙嗣之以献。
文帝元嘉二十三年五月甲寅，东宫队白从陈超获黑麞于肥如县，皇太子以献。
元嘉二十三年十月辛巳，东宫将魏荣获青麞于秣陵。
元嘉十年十二月，营城县民成公会之于广陵高邮界获白麞麂以献。
孝武帝大明元年二月己亥，白麂见会稽诸暨县，获以献。
银麂，刑罚得共，民不为非则至。
赤兔，王者德盛则至。
比翼鸟，王者德及高远则至。
赤雀，周文王时衔丹书来至。
晋愍帝建兴三年四月癸酉，赤雀见平州府舍。
宋文帝元嘉二十年五月，赤雀集南平郡府，内史臧绰以闻。
孝武帝孝建元年五月己亥，临沂县鲁尚斯军人于城上获赤雀，太傅假黄钺江夏王义恭以献。
福草者，宗庙肃，则生宗庙之中。
苍乌者，贤君修行孝慈于万姓，不好杀生则来。
宋孝武帝大明元年五月丁丑，苍鸟见襄阳县。
大明二年四月甲申，苍鸟见襄阳，雍州刺史王玄谟以献。
甘露，王者德至大，和气盛，则降。
柏受甘露，王者耆老见敬，则柏受甘露。
竹受甘露，王者尊贤爱老，不失细微，则竹苇受甘露。
神雀四年春，甘露降京师。
汉明帝永平十七年正月戊子夜，帝梦见光武帝、光烈皇后，梦中喜觉，悲不能寐。
明旦上陵，百官、胡客悉会。
太常丞上言，其日陵树叶有甘露。帝令百官采甘露。
帝自伏御床，视太后庄器奁中物，流涕，敕易奁中脂泽之具。
永平十七年春，甘露仍降京师。
汉章帝元和中，甘露降郡国。
汉安帝延光三年四月丙戌，甘露下沛国丰。
延光三年七月，甘露下左冯翊频阳。
魏文帝初，郡国三十七言甘露降。
魏少帝甘露元年五月，鄴及上洛并言甘露降。
吴孙权黄武前，建业言甘露降。
黄武二年五月，曲阿言甘露降。
吴孙权赤乌二年三月，零陵言甘露降。
赤乌九年四月，武昌言甘露降。
吴孙皓甘露元年四月，蒋陵言甘露降。
咸宁元年五月戊午，甘露降清河绎幕。
咸宁二年五月戊子，甘露降玄菟郡治。
太康七年五月，甘露降魏郡鄴。
晋惠帝元康四年五月，甘露降乐陵郡。
晋愍帝建兴元年六月，甘露降西平县。
建兴三年八月己未，甘露降新昌县。
晋元帝太兴三年四月，甘露降琅邪费。
晋明帝泰宁二年正月，巴郡言甘露降。
晋成帝咸和四年四月，甘露降武昌郡阁前柳树，太守诩以闻。
咸和六年三月，甘露降宁州城内北园榛桃树，刺史以闻。
咸和七年四月癸巳，甘露降京邑，扬州刺史王导以闻。
咸和八年四月癸卯，甘露降庐江襄安县蒋胄家。
咸和八年四月癸卯，甘露降宣城宛陵县之须里。
咸和九年四月甲寅，甘露降吴国钱唐县右乡康巷之柳树。
咸和九年十二月丙辰，甘露降建平陵。
咸和九年十二月丁巳，甘露降武平陵。
咸康二年三月甲戌，甘露降郁林城内。
咸康二年四月，甘露降西堂，又降尚书都坐桃树，又降会稽永兴县，众官毕贺。
庚申，又降武康。
咸康七年四月丙子，甘露降彭城王纮第内，众官毕贺。
晋穆帝永和元年三月，甘露降庐江郡内桃李树，太守永以闻。
永和五年十一月，太常刘邵上崇平陵令王昂即日奉行陵内，甘露降于玄宫前殿。
永和五年十二月己酉，甘露降丹阳湖熟县西界刘敷墓松树，县令王恬以闻，众官毕贺。
晋简文帝咸安二年正月，甘露降随郡滠阳县界桑木，沾凝十余里中。
晋孝武帝太元十二年八月，甘露降宁州界内，刺史费统以闻。
晋安帝元兴二年十月，甘露降武昌王成基家竹。
永初元年十月庚午，甘露降兴宁、永宁二陵，弥冠百余里。
文帝元嘉三年闰正月己丑，甘露降吴兴乌程，太守王韶之以闻。
元嘉四年十一月辛未朔，甘露降初宁陵。
元嘉四年十一月己丑，甘露降南海熙安，广州刺史江桓以闻。
元嘉九年十一月壬子，甘露降初宁陵。
元嘉十一年八月甲辰，甘露降费县之沙里，琅邪太守吕绰以闻。
元嘉十三年二月丁卯，甘露降上明巴山。
元嘉十六年三月己卯，甘露降广州城北门杨树，刺史陆徽以闻。
元嘉十七年四月丁丑，甘露降广陵永福里梁昌季家树，南兗州刺史江夏王义恭以闻。
元嘉十七年，甘露降高平金乡富民村方三十里中。
徐州刺史赵伯符以闻。
元嘉十八年五月甲申，甘露降丹阳秣陵卫将军临川王义庆园，扬州刺史始兴王濬以闻。
元嘉十八年六月，甘露降广陵广陵孟玉秀家树，南兗州刺史临川王义庆以闻。
元嘉十九年五月丁卯，甘露降建康司徒参军督护顾俊之宅竹柳。
元嘉十九年五月乙亥，甘露降马头济阳宋庆之园树，太守荀预以闻。
元嘉二十一年，甘露降益州府内梨李树，刺史庾俊之以闻。
元嘉二十一年四月，甘露频降乐游苑。
元嘉二十一年四月，甘露降彭城绥舆里，徐州刺史臧质以闻。
元嘉二十一年四月，甘露降义阳平阳，太守庞秀之以闻。
元嘉二十二年十一月辛巳，甘露降南郡江陵方城里，荆州刺史南谯王义宣以闻。
元嘉二十二年十二月丁酉，甘露降长宁陵，陵令包诞以闻。
元嘉二十三年二月丁未，甘露降乐游苑，苑丞张宝以闻。
元嘉二十三年九月丙子，甘露降长宁陵，陵令华林以闻。
元嘉二十三年十二月庚子，甘露降襄阳郡治，雍州刺史武陵王骏以闻。
元嘉二十四年二月己亥、庚子，甘露频降景阳山，山监张绩以闻。
元嘉二十四年二月己亥、癸卯、三月丙辰，甘露频降景阳山，华林园丞陈袭祖以闻。
元嘉二十四年三月甲寅，甘露降寻阳松滋，江州刺史庐陵王绍以闻。
元嘉二十四年四月癸未，甘露降寻阳松滋；
丙申，又降江州城内桐树；
丁酉，又降城北数里之中，江州刺史庐陵王绍以闻。
元嘉二十四年七月乙卯，甘露降京师，扬州刺史始兴王浚以闻。
元嘉二十四年七月，甘露降襄城治下无量寺，雍州刺史武陵王骏以闻。
元嘉二十四年十月甲午，甘露降魏兴郡内，太守韦宁民以闻。
元嘉二十三年至二十四年十二月，甘露频降，状如细雪，京都及郡国处处皆然，不可称纪。
元嘉二十五年十一月庚辰，甘露降南郡，荆州刺史南谯王义宣以闻。
元嘉二十六年三月壬午，甘露降景阳山，华林园丞梅道念以闻。
元嘉二十六年三月庚寅、癸巳，甘露频降武昌，江州刺史庐陵王绍以闻。
元嘉二十六年四月甲辰、丙午、戊申，甘露频降豫章南昌，太守刘思考以闻。
元嘉二十六年七月，甘露降南郡江陵，荆州刺史南谯王义宣以闻。
元嘉二十七年四月乙卯、丙辰、丁巳，甘露频降豫章南昌。
戊午午时，天气清明，有彩雾映覆郡邑，甘露又自云降。
太守刘思考以闻。
元嘉二十七年五月甲戌，甘露降东海丹徒，南徐州刺史始兴王浚以闻。
元嘉二十八年二月戊辰，甘露降钟山延贤寺，扬州刺史庐陵王绍以闻。
元嘉二十八年二月壬午，甘露降徽音殿前果树。
孝建二年三月，甘露降襄阳民家梨树。
孝建二年三月戊午，甘露降丹阳秣陵尚书谢庄园竹林，庄以闻。
孝武帝大明元年四月癸卯，甘露降华林园桐树。
大明三年三月戊子，甘露降宣城郡舍，太守张辩以闻。
大明四年二月乙巳，甘露降丹阳秣陵龙山，丹阳尹孔灵符以闻。
大明五年四月辛亥，甘露降吴兴安吉，太守历阳王子顼以闻。
大明五年四月乙卯，甘露降吴兴乌程，太守历阳王子顼以闻。
大明六年二月戊午，甘露降建康灵耀寺及诸苑园，及秣陵龙山，至于娄湖。
是日，又降句容、江宁二县。
大明七年三月丙申，甘露降寻阳松滋，太守刘矇以闻。
大明七年十二月辛丑朔，甘露降吴兴乌程，令苟卞之以闻。
明帝泰始二年四月己亥，甘露降上林苑，苑令徐承道以献。
泰始二年四月庚申，甘露降华林园，园令臧延之以献。
泰始二年五月己未，甘露降丹阳秣陵县舍斋前竹，丹阳尹王景文以献。
泰始三年十一月庚申，甘露降晋陵，晋陵太守王蕴以闻。
泰始三年十一月癸亥，甘露降南东海丹徒建冈，徐州刺史桂阳王休范以闻。
泰始三年十二月壬午，甘露降崇宁陵，扬州刺史建安王休仁以闻。
后废帝元徽四年十一月乙巳，甘露降吴兴乌程，太守萧惠明以闻。
升明二年十一月，甘露降南东海武进彭山，太守谢朏以闻。
升明二年十一月，甘露降吴兴长城卞山，太守王奂以闻。
威香者，王者礼备则常生。
嘉禾，五谷之长，王者德盛，则二苗共秀。
于周德，三苗共穗；
于商德，同本异穟；
于夏德，异本同秀。
汉宣帝元康四年，嘉谷玄稷，降于郡国。
汉章帝元和中，嘉禾生郡国。
汉安帝延光二年六月，嘉禾生九真，百五十六本，七百六十八穗。
汉桓帝建和二年四月，嘉禾生大司农帑。
魏文帝黄初元年，郡国三言嘉禾生。
吴孙权黄龙三年十月，会稽南始平言嘉禾生。
孙权赤乌七年秋，宛陵言嘉禾生。
晋武帝泰始八年十月，泸水胡王彭护献嘉禾。
晋武帝太康四年十二月，嘉禾生扶风雍。
建兴二年六月，嘉禾生平州治，三实同蒂。
建兴三年七月，嘉禾生襄平县，异体同蒂。
宋文帝元嘉二年十月，嘉禾生颍川阳翟，太守垣苗以闻。
元嘉九年三月，嘉禾生义阳，豫州刺史长沙王义欣以献。
元嘉十年八月，嘉禾生汝南苞信，豫州刺史长沙王义欣以献。
元嘉十一年八月，嘉禾一茎九穗生北汝阴，太守王玄谟以献。
元嘉二十年六月，嘉禾一茎九穗生上庸新安，梁州刺史刘道以献。
元嘉二十一年，嘉禾生新野邓县，雍州刺史萧思话以献。
元嘉二十二年六月，嘉禾生籍田，一茎九穗。
元嘉二十二年七月癸酉，嘉禾生平虏陵，徐州刺史臧质以献。
元嘉二十二年九月，嘉禾生太尉府田，太尉江夏王义恭以闻。
元嘉二十二年九月，嘉禾生扬州东耕田，刺史始兴王浚以闻。
元嘉二十二年，嘉禾生华林园，百六十穗，园丞陈袭祖以闻。
元嘉二十二年，嘉禾生颍川阳白，豫州刺史赵伯符以献。
元嘉二十三年七月乙丑，嘉禾旅生藉田，藉田令褚熙伯以闻。
元嘉二十三年七月庚午，嘉禾生丹阳椒唐里，扬州刺史始兴王浚以闻。
元嘉二十三年八月己酉，嘉禾生华林园，园丞陈袭祖以闻。
元嘉二十三年九月庚申，嘉禾生沛郡萧，征北大将军衡阳王义季以闻。
元嘉二十三年，嘉禾生江夏汝南，荆州刺史南谯王义宣以闻。
元嘉二十四年七月乙卯，嘉禾旅生华林园及景阳山，园丞梅道念以闻。
臣闻居高听卑，上帝之功；
天且弗违，圣王之德。
故能影响二仪，甄陶万有。
鉴观今古，采验图纬，未有道阙化亏，而祯物著明者也。
自皇运受终，辰曜交和，是以卉木表灵，山渊效宝。
伏惟陛下体《乾》统极，休符袭逮。
若乃凤仪西郊，龙见东邑，海酋献改缁之羽，河祗开俟清之源。
三代象德，不能过也。
前者躬藉南亩，嘉谷仍植，神明之应，在斯尤盛。
四海既穆，五民乐业，思述汾阳，经始灵囿。
兰林甫树，嘉露频流，板筑初就，祥穗如积。
太平之符，于是乎在。
臣以寡立，承乏槐铉，沐浴芳津，预睹冥庆，不胜抃舞之情。
谨上《嘉禾甘露颂》一篇，不足称扬美烈，追用悚汗。
齐应合从，在今犹古。
天道谁亲，唯仁斯辅。
皇功帝绩，理冠区宇。
惟机惟神，敬昭文思。九族既睦，万邦允厘。
德以位叙，道致雍熙。
生知夙睿，岳茂渊虚。
轩制合宫，汉兴未央。
矧伊圣朝，九有已康。
率由旧典，思烛前王。
乃造陵霄，遂作景阳。
有蔼景阳，天渊之涘。
清暑爽立，云堂特起。
植类斯育，动类斯止。
极望江波，遍对岳峙。
化德惟达，休瑞惟懋。
诞降嘉种，呈祥初构。
甘露春凝，祯穟秋秀。
昔在放勋，历荚数朝。
伦彼典策，被此风谣。
资臣六蔽，任兼两司。
岂忘衡泌，乐道明时。
敢述休祉，愧阙令辞。
理妙位崇，事神业盛。
渊渥德泽，虚寂道政。
玉衡从体，瑶光得正。
巨星垂采，景云立庆。
极仁所被，罔幽不攘。
鸳出丹穴，鹦起西湘。
白鹿逾海，素鸟越江。
结响穹阴，仪形钟阳。
治人奉天，乃勤乃格。
嘉禾重穋，甘露流液。
擢秀辰畦，扬颖角泽。
盈箱征殷，贯桑表周。
今我大宋，灵贶绸缪。
帝终捴谦，绎思勿休。
躬荐宗庙，温恭率由。
恩覃隐显，赏延荒徼。
河溓海夷，山华岳耀。
日表地外，改服请教。
人和于地，神豫于天。
仰式王度，俯歌《南风》。
鸿名称首，永保无穷。
元嘉二十四年八月乙巳，嘉禾生鱼城内晋陵，南徐州刺史广陵王诞以闻。
元嘉二十五年六月壬寅，嘉禾旅生华林园，十株七百穗，园丞梅道念以闻。
元嘉二十五年六月壬子，嘉禾生藉田，藉田令褚熙伯以献。
元嘉二十五年七月壬辰，嘉禾生北海，青、冀二州刺史杜坦以献。
元嘉二十五年八月丙午，嘉禾生太尉江夏王义恭果园，江夏国典书令陈颖以闻。
元嘉二十五年八月壬子，嘉禾生建康化义里，令丘珍孙以献。
元嘉二十五年八月癸丑，嘉禾生华林园，园丞梅道念以献。
元嘉二十五年十一月，嘉禾生巴东，荆州刺史南谯王义宣以闻。
元嘉二十六年五月癸酉，嘉禾生建康禁中里，扬州刺史始兴王浚以献。
元嘉二十六年六月甲寅，嘉禾生藉田，藉田令褚熙伯以献。
元嘉二十六年七月，嘉禾生巴东朐，荆州刺史南谯王义宣以献。
元嘉二十七年十月己丑，嘉禾生北海，青州刺史杜坦以闻。
元嘉二十八年七月戊戌，嘉禾生广陵邵伯埭，兗州刺史江夏王义恭以闻。
孝武帝孝建二年六月癸巳，嘉禾二株生江夏王义恭东田。
孝建二年九月己丑朔，嘉禾异亩同颖生齐郡广饶县。
孝武帝大明元年五月戊午，嘉禾一株五茎生清暑殿鸱尾中。大明元年八月甲申，嘉禾生青州，异根同穗。
大明六年八月辛未，嘉禾生乐陵，青、冀二州刺史刘道隆以闻。
明帝泰始二年七月己酉，嘉禾生会稽永兴，太守巴陵王休若以献。
汉章帝元和中，嘉麦生郡国。
是岁收三倍。
宋文帝元嘉二十三年，醴湖屯生嘉粟，一茎九穗，屯主王世宗以闻。
元嘉二十五年六月壬子，嘉黍生藉田，藉田令褚熙伯以献。
吴孙权黄龙三年，由拳野稻生，改由拳为禾兴。
吴孙亮五凤元年，交址稗草化为稻。
宋文帝元嘉二十三年，吴郡嘉兴盐官县野稻自生三十许种，扬州刺史始兴王浚以闻。
元嘉二十八年七月癸卯，寻阳柴桑菽粟旅生，弥漫原野，江州刺史建平王宏以闻。
汉章帝元和中，嘉瓜生郡国。
汉安帝元初三年三月，东平陵有瓜异处共生，八瓜同蒂。
汉桓帝建和二年七月，河东有嘉瓜，两体共蒂。
晋武帝太康三年六月，嘉瓜异体同蒂，生河南洛阳辅国大将军王浚园。
晋武帝太康元年十二月戊子，嘉瓠生宁州，宁州刺史费统以闻。
宋文帝元嘉二十五年四月戊辰，嘉瓠生京邑新园，园丞徐道兴以献。
孝武帝大明五年五月，嘉瓜生建康蒋陵里，丹阳尹王僧朗以献。
文帝元嘉七年七月乙酉，建康頟檐湖二莲一蒂。
元嘉十六年七月壬申，华林池双莲同干。
元嘉十九年八月壬子，扬州后池二莲合华，刺史始兴王浚以献。
元嘉二十年五月，庐陵郡池芙蓉二花一蒂，太守王渊以闻。
元嘉二十年六月壬寅，华林天渊池芙蓉二花一蒂，园丞陈袭祖以闻。
元嘉二十一年六月丙午，华林园天渊池二莲同干，园丞陈袭祖以闻。
元嘉二十年夏，永嘉郡后池芙蓉二花一蒂，太守臧艺以闻。
元嘉二十年七月，吴兴郡后池芙蓉二花一蒂，太守孔山士以闻。
元嘉二十年，扬州后池芙蓉二花一蒂，刺史始兴王浚以献。
元嘉二十二年四月，乐游苑池二莲同干，苑丞梅道念以闻。
元嘉二十二年七月，东宫玄圃园池二莲同干，内监殿守舍人宫勇民以闻。
元嘉二十三年六月壬寅，华林天渊池芙蓉二花一蒂，园丞陈袭祖以闻。
元嘉二十三年六月辛丑，太子西池二莲共干，池统胡永祖以闻。
元嘉二十三年八月己酉，鱼邑三周池二莲同干，园丞徐道兴以闻。
孝武帝孝建二年六月庚寅，玄武湖二莲同干。
孝武帝大明五年，藉田芙蓉二花同蒂，大司农萧邃以献。
太始二年八月己未，豫州刺史山阳王休祐献莲，二花一蒂。
太始五年六月甲子，嘉莲生湖熟，南台侍御史竺曾度以闻。
太始六年六月壬子，嘉莲生东宫玄圃池，皇太子以闻。
晋武帝太始二年六月壬申，嘉柰一蒂十实，生酒泉。
太始七年六月己亥，东宫玄圃池芙蓉二花一蒂，皇太子以献。
云有五色，太平之应也，曰庆云。
若云非云，若烟非烟，五色纷缊，谓之庆云。
汉宣帝神爵四年春，斋戒之莫，神光显著。
荐鬯之夕，神光交错，或降于天，或登于地，或从四方，来集于坛上。
汉章帝元和三年正月，车驾北巡，以太牢祠北岳山，见黄白气。
宋孝武帝大明元年五月壬子，紫气从景阳楼上层出，状如烟，回薄良久。
明帝泰始二年三月丙午，黄紫云从景阳楼出，随风回，久乃消，华林园令臧延之以闻。
泰始二年六月己卯，日入后，有黄白赤白气东西竟天，光明润泽，久乃消。
泰始四年十一月辛未，崇宁陵令上书言，自大明八年至今四年二月，宣太后陵明堂前后数有光及五色云，又芳香四满，又五采云在松下，状如车盖。
泰始七年四月戊申夜，京邑崇虚馆堂前有黄气，状如宝盖，高十许丈，渐有五色，道士陆修静以闻。
白兔，王者敬耆老则见。
章帝元和中，白兔见郡国。
魏文帝黄初中，郡国十九言白兔见。
晋武泰始五年七月己亥，白兔见北海即墨，即墨长获以献。
晋武帝咸宁二年十月癸亥，白兔二见河南阳翟，阳翟令华衍获以献。
咸宁四年六月，白兔见天水。
晋武帝太康二年八月壬子，白兔见彭城。
太康二年十月，白兔见赵国平乡，赵王伦获以献。
太康四年十一月癸未，白兔见北地富平。
太康八年十二月庚戌，白兔见陈留酸枣，关内侯成公忠获以献。
晋穆帝永和十二年九月甲申，白兔见鄱阳，太守王耆之以献，并上颂一篇。
晋孝武帝太元十五年三月，白兔见淮南寿阳。
元嘉八年闰六月丁亥，司徒府白从伊生于淮南繁昌获白兔以献。
元嘉十三年七月甲戌，济南朝阳王道获白兔，青州刺史段宏以献。
元嘉十四年正月丙申，白兔见山阳县，山阳太守刘怀之以献。
元嘉十五年七月壬申，山阳师齐获白兔，南兗州刺史江夏王义恭以献。
元嘉二十二年三月，白兔见东莱当利，青州刺史杜冀以闻。
元嘉二十四年七月丁巳，白兔见兗州，刺史徐琼以闻。
元嘉二十四年七月己酉，白兔见东莞，太守赵球以献。
元嘉二十七年二月壬辰，白兔见竟陵，荆州刺史南谯王义宣以献。
元嘉二十七年六月丙午，白兔见南汝阴，豫州刺史南平王铄以献。
孝武帝孝建二年正月庚戌，白兔见淮南，太守申坦以闻。
孝建三年闰三月乙丑，白兔见平原，获以献。
孝武大明元年六月庚子，白兔见即墨，获以献。
大明六年八月辛未，白兔见北海，青、冀二州刺史刘道隆以献。
大明六年六月乙丑，白兔见，青、冀二州刺史刘道隆以献。
赤乌，周武王时衔谷至，兵不血刃而殷服。
汉章帝元和中，赤乌见郡国。
吴孙权赤乌元年，有赤乌集于殿前。
吴孙休永安三年三月，西陵言赤乌见。
晋元帝永昌二年正月，赤乌见暨阳。
宋武帝永初二年二月，赤乌六见北海都昌。
孝武帝大明五年六月戊子，赤乌见蜀郡，益州刺史刘思考以献。
白燕者，师旷时，衔丹书来至。
汉章帝元和中，白燕见郡国。
晋惠帝元康元年七月，白燕二见酒泉郤福，太守索靖以闻。
宋文帝元嘉元年七月壬戌，白燕集齐郡城，游翔庭宇，经九日乃去，众燕随从无数。
元嘉十四年，白燕集荆州府门，刺史临川王义庆以闻。
元嘉十八年六月，白燕产丹徒县，南徐州刺史南谯王义宣以闻。
元嘉二十年五月，白燕集南平郡府内，内史臧绰以闻。
元嘉二十一年，白燕见广陵，南兗州刺史广陵王诞以献。
元嘉二十四年五月辛未，白燕集司徒府西园，太尉江夏王义恭以闻。
元嘉二十五年八月壬子，白燕见广陵城，南兗州刺史徐湛之以闻。
元嘉二十六年五月戊寅，白燕产衡阳王墓亭，郎中令硃旷之获以闻。
元嘉二十七年五月甲戌，白燕产京口，南徐州刺史始兴王浚以闻。
元嘉二十七年六月壬辰，白燕见秣陵，丹阳尹徐湛之以献。
孝武帝大明二年五月乙巳，白燕产南郡江陵民家，荆州刺史硃修之以献。
大明二年五月甲子，白燕二产山阳县舍，南兗州刺史竟陵王诞以献。
大明二年六月甲戌，白燕产吴郡城内，太守王翼之以献。
大明三年五月甲申，白燕产武陵临沅民家，郢州刺史孔灵符以闻。
大明四年六月乙卯，白燕见平昌，青州刺史刘道隆以献。
明帝泰始二年六月，白燕见零陵，获以献。
金车，王者至孝则出。
三足乌，王者慈孝天地则至。
汉章帝元和中，三足乌见郡国。
象车者，山之精也。
白乌，王者宗庙肃敬则至。
汉桓帝永寿元年四月，白乌见齐国。
晋武帝咸宁五年七月戊辰，白乌见济南隰阴，太守获以献。
晋武帝太康元年五月庚午，白乌见襄城。
太康十年五月丁丑，白乌见京兆长安。
晋惠帝元康元年四月，白乌见河南成皋，县令刘机获以闻。
元康元年五月戊戌，白乌见梁国睢阳。
元康元年七月辛丑，白乌见陈留，获以献。
元康四年十月，白乌见鄱阳。
晋明帝泰宁二年十一月，白乌见京都。
泰宁三年三月，白乌见吴郡海虞，获以献，群官毕贺。
晋孝武帝太元十一年八月乙酉，白乌集江州寺庭，群乌翔卫。
太元二十一年五月癸卯，白乌见吴国，获以献。
宋武帝永初二年六月丁酉，白乌见吴郡娄县，太守孟顗以献。
文帝元嘉二年十一月丙辰，白乌见山阳，太守阮宝以闻。
元嘉三年三月甲戌，丹阳湖熟薛爽之获白乌以献。
元嘉十一年六月乙巳，吴郡海盐王说获白乌，扬州刺史彭城王义康以献。
元嘉十三年三月戊辰，义兴阳羡令获白乌，太守刘祯以献。
元嘉十九年五月，海陵王文秀获白乌，南兗州刺史临川王义庆以献。
元嘉十九年十月，白乌产晋陵暨阳侨民彭城刘原秀宅树，原秀以闻。
元嘉二十年七月，彭城刘原秀又获白乌以献。
元嘉二十四年八月乙巳，白乌见晋陵，南徐州刺史广陵王诞以献。
孝武帝大明元年四月甲申，白乌见南郡江陵。
明帝泰始二年六月丁巳，白乌见吴郡海盐，太守顾觊之以献。
泰始二年九月壬寅，白乌见吴兴乌程，太守郄颙以献。
白雀者，王者爵禄均则至。
汉章帝元和初，白雀见郡国。
魏文帝初，郡国十九言白雀见。
晋武帝咸宁元年，白雀见梁国，梁王肜获以献。
晋武帝太康二年六月丁卯，白雀二见河内南阳，太守阮侃获以献。
太康二年六月，白雀二见河南，河南尹向雄获以献。
太康七年七月庚午，白雀见豫章。
太康八年八月，白雀见河南洛阳。
太康十年五月丁亥，白雀见宣光北门，华林园令孙邵获以献。
晋愍帝建武元年四月，尚书仆射刁协献白雀于晋王。
晋孝武帝太元十六年十二月，白雀见南海增城县民吴比屋。
晋安帝隆安五年十一月，白雀见宜都。
晋安帝元兴三年六月丙申，白雀见豫章新淦，获以献。
宋文帝元嘉元年七月己巳，白雀见齐郡昌国。
元嘉四年七月乙酉，白雀见北海剧。
元嘉十一年五月丁丑，齐郡西安宗显获白雀，青州刺史段宏以献。
元嘉十四年五月甲午，白雀集费县员外散骑侍郎颜敬家，获以献。
元嘉十四年，白雀二见荆州府客馆。
元嘉十五年五月辛未，白雀集建康都亭里，扬州刺史彭城王义康以闻。
元嘉十五年六月，白雀见建康定阴里，彭城王义康以献。
元嘉十五年八月，白雀见西阳，江州刺史南谯王义宣以献。
元嘉十八年七月，吴郡盐官于玄获白雀，太守刘祯以献。
元嘉二十二年四月丙子，白雀见东安郡，徐州刺史臧质以献。
元嘉二十二年闰五月丙午，白雀见华林园，员外散骑侍郎长沙王瑾获以献。
元嘉二十二年六月庚申，南彭城蕃县时佛护获白雀以献。
元嘉二十四年四月，白雀产吴郡盐官民家，太守刘祯以献。
元嘉二十四年六月己亥，白雀五集长沙庙，长沙王瑾以闻。
元嘉二十五年五月丁丑，白雀二见京都，材官吏黄公欢、军人丁田夫各获以献。
元嘉二十七年六月乙卯，白雀见济南郡，薛荣以献。
元嘉二十九年四月癸丑，白雀见会稽山阴，太守东海王祎获以献。
孝武帝孝建元年五月己亥，临沂县鲁尚期于城上得白雀，太傅假黄钺江夏王义恭以献。
孝建二年六月丙子，左卫军获白雀以献。
孝建三年闰三月辛酉，黄门侍郎庾徽之家获白雀以献。
孝建三年五月丁卯，白雀见建康，获以献。
孝武帝大明元年四月戊申，白雀见寻阳。
大明元年五月甲寅，白雀二见渤海，获以献。
大明元年五月甲子，白雀见建康，获以献。
大明元年六月丁亥，白雀见零陵祁阳，获以献。
大明元年七月辛亥，白雀见南阳宛，获以献。
大明二年五月丁未，白雀见建康，扬州刺史西阳王子尚以献。
大明二年六月丁亥，白雀见河东定襄县，荆州刺史硃修之以闻。
大明三年四月庚戌，白雀见秣陵，丹阳尹刘秀之以献。
大明三年五月壬午，太宰府崇艺军人获白雀，太宰江夏王义恭以献。
大明四年五月辛巳，白雀见广陵，侍中颜师伯以献。
大明五年四月庚戌，白雀见晋陵，太守沈文叔以献。
大明五年五月癸未，白雀二见寻阳，江州刺史桂阳王休范以献。
大明五年五月癸未，白雀二见济南，青州刺史刘道隆以献。
大明五年十月，白雀见太原，青州刺史刘道隆以献。
大明六年八月辛巳，白雀见齐郡，青、冀二州刺史刘道隆以献。
大明七年四月乙未，白雀集庐陵王第，庐陵王敬先以献。大明七年四月乙丑，白雀见历阳，太守建平王景素以献。
大明七年五月辛未，白雀见汝阴，豫州刺史垣护之以献。
大明七年六月，白雀见宝城，南豫州刺史寻阳王子房以献。
大明七年十月丁卯，白雀见建康，丹阳尹永嘉王子仁以献。
大明七年十一月，车驾南巡，肄水师于梁山，中江，白雀二集华盖。
前废帝永光元年四月乙亥，白雀见会稽，东扬州刺史寻阳王子房以献。
永光元年六月丙子，白雀见彭城，徐州刺史义阳王昶以闻。
明帝泰始二年七月戊子，白雀见虎槛洲，都督征讨诸军建安王休仁以闻。
泰始六年七月壬午，白雀二见庐陵吉阳，内史江孜以闻。
明帝泰豫元年六月辛丑，白雀见广州，刺史孙超以献。
后废帝元徽五年四月己巳，白雀二见寻阳柴桑，江州刺史邵陵王友以献。
玉马，王者精明，尊贤者则出。
根车者，德及山陵则出。
白鸠，成汤时来至。
魏文帝黄初初，郡国十九言白鸠见。
晋武帝泰始八年五月甲辰，白鸠二集太庙南门，议郎董胄获以献。
晋武帝太康二年七月，白鸠见太仆寺。
太康四年十二月，白鸠见安定临泾。
太康十年正月乙亥，白鸠见河南新城。
谨考寻先典，稽之前志，王德所覃，物以应显。
是以玄扈之凤，昭帝轩之鸿烈，酆宫之雀，征姬文之徽祚。
故能九服混心，万邦含受，员神降祥，方祗荐裕，休珍杂沓，景瑞毕臻。
去七月上旬，时在昧旦，黄晖洞照，宇宙开朗，徽风协律，甘液洒津。
臣不量卑懵，窃慕击壤有作，相杵成讴。
近又豫白鸠之观，目玩奇伟，心欢盛烈。
谨献颂一篇。
野思古拙，意及庸陋，不足以发挥清英，敷赞幽旨，瞻前顾后，亦各其志。
三极协情，五灵会性。
理感冥符，道实玄圣。
于赫有皇，光天配命。
朝景升躔，八维同映。休祥载臻，荣光播庆。
宇宙照烂，日月光华。陶山练泽，是生柔嘉。
惟德之崇，其峻如山。惟泽之瞻，其润如渊。
礼乐四达，颂声遐宣。
穷发纳贡，九译导言。
余生既辰，而年之暮。
提心命耋，式歌王度。
晨晞永风，夕漱甘露。
元嘉二十四年九月，白鸠又见。
故鸣凤表垂衣之化，翔鹪征解网之仁。
陛下道德嗣基，圣明缵世，教清鸟纪，治昌云官，礼渐同川，泽浃硃徼。
天嘉明懿，民乐薰风，星辰以之炳焕，日月以之光华。
神图祗纬，盈观序，白质黑章，充牣灵囿。
应感之符毕臻，而因心之祥未属。
以素鸠自远，ＨＦ翰归飞，资性闲淑，羽貌鲜丽，既闻之先说，又亲睹嘉祥，不胜藻抃，上颂一首。
辞不稽典，分乏采章，愧不足式昭皇庆，崇赞盛美，盖率舆诵，备之篇末。
有哲其仪，时惟皓鸠。
性勰五教，名编素丘。
汉录克韡，爰降爰休。
于显盛宋，睿庆遐传。圣皇在上，道照鸿轩。
称施既平，孝思永言。
礼乐孔秩，灵物咸昭。
白雀集苞，丹凤栖郊。
文驺俪迹，嘉颖擢苗。
灼灼缟羽，从化驯朝。
惟德是依，惟仁是处。
刑历颁兴，理感迭通。
雉飞越常，鹭起西雍。
烝然戾止，实兼斯容。
壹兹民听，穆是王风。
玉羊，师旷时来至。
玉鸡，王者至孝则至。
璧流离，王者不隐过则至。
玉英，五常并修则见。
玄圭，水泉流通，四海会同则出。
汉桓帝永兴二年四月，光禄勋府吏舍，夜壁下有青气，得玉钩、玦各一。
钩长七寸三分，玦周五寸四分，身中皆雕镂。
晋怀帝永嘉六年二月壬子，玉龟出灞水。
晋愍帝建兴二年十月，大将军刘琨掘地得玉玺，使参军郎硕奉之归于京师。
建兴二年十二月，凉州刺史张实遣使献行玺一纽，封送玺使关内侯。
晋愍帝建武元年三月己酉，丹阳江宁民虞由垦土得白麒麟玺一纽，文曰长寿万年。
献晋王。
晋成帝咸康八年九月，庐江舂谷县留珪夜见门内有光，取得玉鼎一枚，外围四寸。
豫州刺史路永以献。
晋安帝义熙十二年六月，左卫兵陈阳于东府前淮水中得玉玺一枚。
宋孝武帝大明元年五月戊寅，江乘县民硃伯地中得玉璧，径五寸八分，以献。
大明四年二月乙巳，徐州刺史刘道隆于汴水得白玉戟，以献。
明帝泰始五年十月庚辰，郢州获玄璧，广八寸五分，安西将军蔡兴宗以献。
金胜，国平盗贼，四夷宾服则出。
晋穆帝永和元年二月，舂谷民得金胜一枚，长五寸，状如织胜。
明年，桓温平蜀。
永和元年三月，庐江太守路永上言，于舂谷城北，见水岸边有紫赤光，取得金状如印，遣主簿李迈表送。
吴孙皓天玺元年，吴郡言掘地得银一，长尺，广三分，刻上有年月字。
丹甑五谷丰熟则出。
白鱼，武王度孟津，中流入于王舟。
宋明帝太始二年十月己巳，幸华林天渊池，白鱼跃入御舟。
汉章帝元和三年正月，车驾北巡，以太牢具祠北岳，有神鱼跃出十数。
金人，王者有盛德则游后池。
木连理，王者德泽纯洽，八方合为一，则生。
汉章帝元和中，木连理生郡国。
魏文帝黄初初，郡国二言木连理。
晋武帝泰始元年十二月，木连理生辽东方城。
泰始二年八月，木连理生河南成皋。
泰始八年正月，木连理生东平范。
泰始八年五月甲辰，木连理生东平寿张。泰始八年十月，木连理生建宁。
晋武帝咸宁元年正月，木连理生汝阴南顿。
咸宁二年四月，木连理生清河灵。
咸宁二年六月，木连理生燕国。
咸宁三年七月壬辰，木连理生始平鄠。咸宁四年八月，木连理生陈留长垣。
咸宁五年，木连理生义阳。
咸宁五年，木连理生乐安临济。
太康元年五月，木连理二生济阴乘氏，沛国。
太康元年七月，木连理生冯翊粟邑。
太康二年正月，木连理生荥阳密。
太康二年十月，木连理十三生南安羱道。
太康三年四月，木连理生琅邪华。
太康三年六月，木连理生广陵海西。
太康四年正月，木连理生冯翊临晋，蜀郡成都。
太康七年三月，木连理生河南新安。
太康七年六月，木连理生始兴中宿，南乡范阳。太康八年四月，木连理生庐陵东昌。
太康八年九月，木连理生东莱卢乡。
太康十年十一月，木连理生鄱阳寔阳。
晋武帝太熙元年二月，木连理生河南梁。
晋惠帝元康元年五月，木连理三生成都临邛。
元康元年七月辛丑，梁国内史任式上言，武平界有柞栎二树，合为一体，连理。
晋愍帝建兴二年三月庚辰，木连理生硃提。
建兴二年三月，木连理二生益州双柏。
建兴二年六月，木连理生襄平。
晋愍帝建武元年闰月乙丑，木连理生嵩山。
建武元年八月甲午，木连理生汝阴。
建武元年十一月，木连理生武昌，大将军王敦以闻晋王。
建武元年十一月癸酉，木连理生汝阴，太守以闻。
晋元帝太兴元年七月戊辰，木连理生武昌，大将军王敦以闻。
太兴三年十一月，木连理生零陵永昌。
晋成帝咸和八年五月己巳，木连理生昌黎咸和。
咸康三年三月庚戌，木连理生平州世子府治故园中。
咸康七年十二月，吴国内史王恬上言，木连理生吴县沙里。
晋孝武帝宁康三年六月辛卯，江宁县建兴里侨民留康家树，异木连理。
晋孝武帝太元十一年四月壬申，琅邪费有榆木，异根连理，相去四尺九寸。
太元十八年十月戊午，临川东兴令惠欣之言，县东南溪傍有白银树、芳灵树、李树，并连理。
太元十九年正月丁亥，华林园延贤堂西北李树连理。
晋安帝隆安三年十一月，木连理生汝阳，太守垣苗以闻。
元兴元年正月，木连理生泰山武阳。
宋文帝元嘉八年四月乙亥，东莞莒县松树连理，太守刘玄以闻。
元嘉八年八月，木连理生东安新泰县。
元嘉九年六月，木连理生营阳冷道，太守展禽以闻。
元嘉十二年二月丁卯，南郡江陵庾和园甘树连理，荆州刺史临川王义庆以献。
元嘉十四年二月，宫内螽斯堂前梨树连理，豫州刺史长沙王义欣以闻。
元嘉十四年，南郡江陵光祎之园甘李二连理。
元嘉十五年二月，太子家令刘征园中林檎树连理，征以闻。
元嘉十七年七月，武昌崇让乡程僧爱家候风木连理，江州刺史临川王义庆以闻。
元嘉十七年十月，寻阳弘农祐几湖芙蓉连理，临川王义庆以闻。
元嘉十八年十二月，木连理生历阳刘成之家，南豫州刺史武陵王骏以闻。
元嘉二十年七月，盱眙考城县柞树二株连理，南兗州刺史临川王义庆以闻。
元嘉二十年八月，木连理生汝阴，豫州刺史刘遵考以闻。
元嘉二十一年，木连理生历阳乌江，南豫州刺史武陵王骏以闻。
元嘉二十一年，木连理生晋陵无锡，南徐州刺史南谯王义宣以闻。
元嘉二十二年七月辛巳，南顿栎连理，豫州刺史赵伯符以闻。
元嘉二十二年，木连理生武昌，江州刺史庐陵王绍以闻。
元嘉二十三年二月辛亥，木连理生南阴柔县，太守以闻。
元嘉二十三年，木连理生淮南当涂，扬州刺史始兴王浚以闻。
元嘉二十四年二月壬午，临川王第梨树连理，临川王烨以闻。
元嘉二十四年七月壬子，晋陵无锡谷栎树连理，南徐州刺史广陵王诞以闻。
元嘉二十四年七月乙卯，木连理生会稽诸暨，扬州刺史始兴王浚以闻。
会稽太守羊玄保上改连理所生处康亭村为木连理。
元嘉二十四年七月乙卯，临川王第梨树连理，临川王烨以闻。
元嘉二十五年四月戊辰，木连理生晋陵，南徐州刺史广陵王诞以闻。
元嘉二十八十正月戊子，木连理生寻阳柴桑，又生州城内，江州刺史建平王宏以闻。
元嘉二十九年十月丁未，木连理生南琅邪，太守刘成以闻。
孝武帝孝建二年三月己酉，木连理生南郡江陵，荆州刺史硃修之以闻。
孝建三年五月，木连理生北海都昌，冀州刺史垣护之以闻。
孝建三年七月癸未，木连理生历阳，历阳太守袁敳以闻。
孝武帝大明元年正月乙亥，木连理生高平。
大明元年十月丁丑朔，木连理生豫章南昌。
大明二年四月辛丑，木连理生汝南，豫州刺史宗悫以闻。
大明三年九月甲午，木连理生丹阳秣陵，材官将军范悦时以闻。
大明四年三月丁亥，木连理生华林园曜灵殿北。
大明四年四月壬子，木连理生华林园日观台北。
大明四年六月戊戌，木连理生会稽山阴，扬州刺史西阳王子尚以闻。
大明五年闰九月，木连理生边城，豫州刺史垣护之以闻。
大明五年十二月戊寅，淮南松木连理，豫州刺史寻阳王子房以闻。
大明六年二月乙丑，木连理生晋陵，南徐州刺史新安王子鸾以闻。
大明六年四月戊辰，木连理生营阳，湘州刺史建安王休仁以闻。
大明六年八月乙丑，木连理生彭城城内，徐州刺史王玄谟以闻。
大明七年正月己酉，珊瑚连理生郁林，安始太守刘勔以闻。
明帝泰始二年七月，木连理生丹阳秣陵。
泰始四年三月庚戌，太子西池冬生树连理，园丞周犭禽猗以献。
泰始六年四月丙午，木连理生会稽永兴，太守蔡兴宗以闻。
泰始六年十二月壬辰，木连理生豫章南昌，太守刘愔之以闻。
泰始七年二月戊寅，木连理生吴郡钱唐，太守王延之以闻。
升明二年，木连理生豫州界内，刺史刘怀珍以闻。
比目鱼，王者德及幽隐则见。
珊瑚钩，王者恭信则见。
芝草，王者慈仁则生。
食之令人度世。
汉武帝元封二年，甘泉宫内产芝，九茎连叶。
汉明帝永平十七年春，芝生前殿。
宋从帝升明二年，宣城山中生紫芝一株，在所获以献。
明月珠，王者不尽介鳞之物则出。
汉高后景帝时，会稽人硃仲献三寸四寸珠。
汉章帝元和中，郡国献明珠。
巨鬯，三禺之禾，一稃二米，王者宗庙修则出。
黄帝时，南夷乘白鹿来献鬯。
汉章帝元和中，秬秠生郡国。
华平，其枝正平，王者有德则生。
德刚则仰，德弱则低。
汉章帝元和中，华平生郡国。
平露，如盖，以察四方之政。
其国不平，则随方而倾。
蓂荚，一名历荚，夹阶而生，一日生一叶，从朔而生，望而止，十六日，日落一叶；若月小，则一叶萎而不落。
尧时生阶。
甫，一名倚扇，状如蓬，大枝叶小，根根如丝，转而成风，杀蝇。
尧时生于厨。
硃草，草之精也，世有圣人之德则生。
汉光武建武中元元年五月，京师有赤草生水涯。
汉章帝元和中，硃草生郡国。
魏文帝初，硃草生文昌殿侧。
宋文帝元嘉十一年，硃草生蜀郡郫县王之家，益州刺史甄法崇以闻。
状如半月，于晦朔助月为明。
宾连阔达，生于房室，王者御后妃有节则生。
渠溲，禹时来献裘。
浪井，不凿自成，王者清静则应。
西王母，舜时来献白环白琯。
越常，周公时来献白雉、象牙。
汉平帝元始元年正月，越常重译献白雉一，黑雉二，诏二公荐宗庙。
汉章帝元和中，白雉见郡国。
汉桓帝永康元年十一月，白雉见西河。
汉献帝延康元年四月丁巳，饶安县言白雉见；
又郡国十九言白雉见。
晋武帝咸宁元年四月丁巳，白雉见安丰松滋。
咸宁元年十二月丙午，白雉见梁国睢阳，梁王肜获以献。
咸宁三年十一月，白雉见渤海饶安，相阮温获以献。
晋武帝太康元年庚戌，白雉见中山。
晋愍帝建兴三年十二月戊午，白雉见襄平。
建兴三年十二月戊午，白雉见。
安帝义熙七年五月，白雉见豫章南昌。
宋文帝元嘉五年五月庚辰，白雉见东莞莒县，太守刘玄以闻。
元嘉十六年二月，白雉见陈郡，豫州刺史长沙王义欣以献。
元嘉十八年二月癸亥，白雉见南汝阴宋县，太守文道恩以献。
元嘉二十年六月，白雉见高平方兴县，徐州刺史臧质以献。
元嘉二十六年三月戊寅，白雉见东安、沛郡各一，徐、兗二州刺史武陵王获以献。
孝武帝大明二年三月己巳，白雉雌雄各一见海陵，南兗州刺史竟陵王诞以献。
大明五年十二月，白雉见秦郡，南兗州刺史晋安王子勋以献。
大明八年二月丁卯，白雉见南郡江陵，荆州刺史临海王子顼以献。
前废帝永光元年正月丙午，白雉见渤海，青州刺史王玄谟以献。
永光元年三月甲午朔，白雉见新蔡，豫州刺史刘德愿以献。
黄银紫玉，王者不藏金玉，则黄银紫玉光见深山。
宋明帝泰始二年八月，于赭圻城南得紫玉一段，围三尺二寸，长一尺，厚七尺。
太宗攻为二爵，以献武、文二庙。
玉女，天赐妾也。
《礼含文嘉》曰：禹卑宫室，尽力沟洫，百谷用成，神龙女降。
地珠，王者不以财为宝则生珠。
天鹿者，纯灵之兽也。
五色光耀洞明，王者道备则至。
角端者，日行万八千里，又晓四夷之语，明君圣主在位，明达方外幽远之事，则奉书而至。
王者德盛则至。
飞菟者，神马之名也，日行三万里。
禹治水勤劳历年，救民之害，天应其德而至。
泽兽，黄帝时巡狩至于东滨，泽兽出，能言，达知万物之精，以戒于民，为时除害。
贤君明德幽远则来。
者，幽隐之兽也，有明王在位则来，为时辟除灾害。
要巉者，神马也，与飞菟同，亦各随其方而至，以明君德也。
同心鸟，王者德及遐方，四夷合同则至。
趹枪蹄者，后土之兽，自能言语。
王者仁孝于国则来。
禹治水而至。
紫达，王者仁义行则见。
小鸟生大鸟，王者土地开辟则至。
河精者，人头鱼身，师旷时所受谶也。
延嬉，王者孝道行则至。
大贝，王者不贪财宝则出。
威蕤，王者礼备则生于殿前。
醴泉，水之精也，甘美。
魏文帝初，郡国二言醴泉出。
汉光武建武中元元年五月，醴泉出京师及郡国。
饮醴泉者，痼病皆愈；
独眇者蹇者不差。
宋文帝元嘉十二年，衡阳湘乡醴泉出县庭，荆州刺史临川王义庆以闻。
孝武帝孝建三年九月甲戌，细仗队省井泉春夏深不盈尺，忽至一丈，有五色，水清澄，醴味，汲引不穷。
孝武帝大明二年三月壬子，北汝阴楼烦平地出醴泉，豫州刺史宗悫以闻。
明帝泰豫元年四月乙酉，会稽山阴思义醴泉出，太守蔡兴宗以闻。
人君不假臣下之权，则日月扬光明。
芝英者，王者亲近耆老，养有道，则生。
汉章帝元和中，芝英生郡国。
碧石者，玩好之物弃则至。
玉甕者，不汲而满，王者清廉则出。
山车者，山藏之精也。
不藏金玉，山泽以时，通山海之饶，以给天下，则山成其车。
鸡骇犀，王者贱难得之物则出。
陵出黑丹，王者修至孝则出。
神鼎者，质文之精也。
知吉知凶，能重能轻，不炊而沸，五味自生，王者盛德则出。
汉武帝元鼎元年五月五日，得鼎汾水上。
汉明帝永平六年二月，庐江太守献宝鼎。
出王雒山。
汉章帝建初七年十月，车驾西巡至槐里，右扶风禁上美阳得铜器于岐山，似酒尊。
诏在道晨夕以为百官热酒。
汉和帝永元元年，窦宪征匈奴，于漠北酒泉得仲山甫鼎，容五斗。
吴孙权赤乌十二年六月戊戌，宝鼎出临平湖。
又出东部酃县。
吴孙皓宝鼎元年八月，在所言得大鼎。
晋愍帝建兴二年十二月，晋陵武进县民陈龙在田中得铜铎五枚。
晋成帝咸和元年十月辛卯，宣城舂谷县山岸崩，获石鼎重二斤，受斛余。
晋成帝咸康五年，豫章南昌民掘地得铜钟四枚，太守褚裒以献。
晋穆帝升平五年二月乙未，南掖门有马足陷地，得铜钟一枚。
宋文帝元嘉十三年四月辛丑，武昌县章山水侧自开出神鼎，江州刺史南谯王义宣以献。
元嘉十九年九月戊申，广陵肥如石梁涧中出石钟九口，大小行次，引列南向，南兗州刺史临川王义庆以献。
元嘉二十一年十二月，新阳获古鼎于水侧，有篆书四十二字，雍州刺史萧思话以献。
元嘉二十二年，豫章豫宁县出铜钟，江州刺史广陵王绍以献。
孝武帝孝建三年四月丁亥，临川宜黄县民田中得铜钟七口，内史傅徽以献。
孝建三年四月甲辰，晋陵延陵得古钟六口，徐州刺史竟陵王诞以献。
孝武帝大明七年六月，江夏蒲圻获铜路鼓，四面独足，郢州刺史安陆王子绥以献。
泰始五年五月壬戌，豫章南昌获古铜鼎，容斛七斗，江州刺史王景文以献。
泰始七年六月甲寅，义阳郡获铜鼎，受一斛，并盖并隐起镂，豫州刺史段佛荣以献。
从帝升明二年九月，建宁万岁山涧中得铜钟，长二尺一寸，豫州刺史刘怀珍以献。
汉宣帝元康二年夏，神雀集雍。
元康三年春，神雀集泰山。
元康四年三月，神雀五采以万数，飞过集长乐、未央、北宫、高寝、甘泉泰畤殿。
元康四年，神雀仍集。
汉宣帝五凤三年正月，神雀集京师。
汉明帝永平十七年春，神雀五色集京师。
汉章帝元和中，神雀见郡国。
宋文帝元嘉二十二年，白鹊见新野邓县，雍州刺史萧思话以闻。
元嘉二十六年五月癸酉，白鹊见建康崇孝里，扬州刺史始兴王浚以献。
孝武帝大明七年三月辛巳，白鹊见汝南安阳，太守申令孙以献。
晋惠帝永嘉元年五月，白鼠见东宫，皇太子获以献。
宋明帝泰始三年二月壬寅，白鼠见乐安，青州刺史沈文秀以献。
汉章帝元和二年二月，车驾东巡，柴祭岱宗。
礼毕，黄鹄三十从西南来，经祠坛上东北过。
汉武帝太初三年二月五日，行幸东海，获赤雁。
魏文帝初，镬中生赤鱼。
孙权时，神雀巢硃雀门。
孙皓天玺元年，临海郡吏伍曜在海水际得石树，高三尺余，枝茎紫色，诘屈倾靡，有光采。
《山海经》所载玉碧树之类也。
晋武帝泰始二年六月壬申，白鸽见酒泉延寿，延寿长王音以献。
晋成帝咸和九年五月癸酉，白鹅见吴国钱塘，内史虞潭以献。
安帝义熙元年，南康雩都嵩山有金鸡，青黄色，飞集岩间。
明帝泰始三年五月乙亥，白鸲鹆见京兆，雍州刺史巴陵王休若以献。
汉桓帝延熹九年四月，济阴、东郡、济北、平原河水清。
宋文帝元嘉二十四年二月戊戌，河、济俱清，龙骧将军、青冀二州刺史杜坦以闻。
文帝元嘉二十五年五月，征北长史、广陵太守范邈上言：所领舆县，前有大浦，控引潮流，水常淤浊。
自比以来，源流清洁，纤鳞呈形。
古老相传，以为休瑞。
孝武帝孝建三年九月，济、河清，冀州刺史垣护之以闻。
孝武帝大明五年九月庚戌，河、济俱清，平原太守申纂以闻。
明帝泰始元年二月丙寅，扬、淮水清洁有异于常，州治中从事史张绪以闻。
汉光武建武初，野茧、谷充给百姓。
宋文帝元嘉十六年，宣城宛陵广野蚕成茧，大如雉卵，弥漫林谷，年年转盛。
孝武帝大明三年五月癸巳，宣城宛陵县石亭山生野蚕，三百余里，太守张辩以闻。
孝武帝大明三年十一月己巳，肃慎氏献楛矢石砮，高丽国译而至。
大明五年正月戊午元日，花雪降殿庭。
时右卫将军谢庄下殿，雪集衣。
还白，上以为瑞。
史臣按《诗》云：先集为霰。
《韩诗》曰：霰，英也。
花叶谓之英。
左思云落英飘濆是也。
然则霰为花雪矣。
草木花多五出，花雪独六出。
明帝泰始二年五月甲寅，赭中获石柏长三尺二寸，广三尺五寸，扬州刺史建安王休仁以献。
泰始三年十一月乙卯，盱眙获石柏，宁朔将军段佛荣以献。
汉和帝在位十七年，郡国言瑞应八十余品，帝让而不宣。
昔八卦兆而天人之理著，九畴序而帝王之应明。
虽可以知从德获自天之祐，违道陷神听之罪，然未详举征效，备考幽明，虽时列鼎雉庭谷之异，然而未究者众矣。
至于鉴悟后王，多有所阙。
故仲尼作《春秋》，具书祥眚，以验行事。
是则九畴陈其义于前，《春秋》列其效于后也。
逮至伏生创纪《大传》，五行之体始详；
刘向广演《洪范》，休咎之文益备。
故班固斟酌《经》、《传》，详纪条流，诚以一王之典，不可独阙故也。
夫天道虽无声无臭，然而应若影响，天人之验，理不可诬。
司马彪纂集光武以来，以究汉事；
王沈《魏书》志篇阙，凡厥灾异，但编帝纪而已。
自黄初以降，二百余年，览其灾妖，以考之事，常若重规沓矩，不谬前说。
又高堂隆、郭景纯等，据经立辞，终皆显应。
阙而不序，史体将亏。
今自司马彪以后，皆撰次论序，斯亦班固远采《春秋》，举远明近之例也。
又按言之不从，有介虫之孽，刘歆以为毛虫；
视之不明，有蠃虫之孽，刘歆以为羽虫。
按《月令》，夏虫羽，秋虫毛，宜如歆说，是以旧史从之。
五行精微，非末学所究。
凡已经前议者，并即其言以释之；
未有旧说者，推准事理，以俟来哲。
《五行传》曰：田猎不宿，饮食不享，出入不节，夺民农时，及有奸谋，则木不曲直，谓木失其性而为灾也。
又曰：貌之不恭，是谓不肃。
厥咎狂，厥罚恆雨，厥极恶。
时则有服妖，时则有龟孽，时则有鸡祸，时则有下体生上之疴，时则有青眚、青祥。
惟金沴木。
班固曰：盖工匠为轮矢者多伤败，及木为变怪。
梁折者，木不曲直也。
魏文帝黄初六年正月，雨，木冰。
按刘歆说，木不曲直也。
刘向曰：冰者阴之盛，木者少阳，贵臣象也。
此人将有害，则阴气胁木，木先寒，故得雨而冰也。
是年六月，利成郡兵蔡方等杀太守徐质，据郡反，多所胁略，并聚亡命。
遣二校尉与青州刺史共讨平之。
太守，古之诸侯，贵臣有害之应也。
一说以木冰为甲兵之象。
又八月，天子自将以舟师征吴，戎卒十余万，连旍数百里，临江观兵。
晋元帝太兴三年二月辛未，雨，木冰。
后二年，周顗、戴渊、刁协、刘隗皆遇害，与《春秋》同事，是其应也。
一曰，是后王敦攻京师，又其象也。
晋穆帝永和八年正月乙巳，雨，木冰。
是年，殷浩北伐；
明年，军败；
十年，废黜。
又曰，荀羡、殷浩北伐，桓温入关之象也。
晋孝武帝太元十四年十二月乙巳，雨，木冰。
明年二月，王恭为北蕃；
八月，庾楷为西蕃；
九月，王国宝为中书令，寻加领军将军；
十七年，殷仲堪为荆州。
虽邪正异规，而终同摧灭，是其应也。
一曰，苻坚虽败，关、河未一，丁零鲜卑，侵略司、兗，窦扬胜扇逼梁、雍，兵役不已，又其象也。
吴孙亮建兴二年，诸葛恪征淮南，行后，所坐听事栋中折。
恪妄兴征役，夺民农时，作为邪谋，伤国财力，故木失其性，致毁折也。
及旋师而诛灭，于《周易》又为栋桡之凶也。
晋武帝太康五年五月，宣帝庙地陷梁折。
八年正月，太庙殿又陷，改作庙，筑基及泉。
其年九月，遂更营新庙，远致名材，杂以铜柱。
陈勰为匠，作者六万人。
十年四月，乃成。
十一月庚寅，梁又折。
按地陷者，分离之象；
孙盛曰：于时后宫殿有孽火，又庙梁无故自折。
先是帝多不豫，益恶之。
明年，帝崩，而王室频乱，遂亡天下。
盖同事也。
晋惠帝太安二年，成都王颖使陆机率众向京师，击长沙王乂。
桓玄始篡，龙旗竿折。
颖寻奔溃，卒赐死。
初，河间王颙谋先诛长沙，废太子，立颖。
长沙知之，诛其党卞粹等，故颖来伐。
机又以颖得遐迩心，将为汉之代王，遂委质于颖，为犯从之将。
此木失其性也。
王敦在武昌，铃下仪仗生华如莲花状，五六日而萎落，此木失其性而为变也。
干宝曰：铃合，尊贵者之仪；
铃下，主威仪之官。
今狂花生于枯木，又在铃合之间，言威仪之富，荣华之盛，皆如狂花之发，不可久也。
其后终以逆命，没又加戮，是其应也。
一说此花孽也，于《周易》为枯杨生华。
玄田猎出入，不绝昏夜，饮食恣奢，土水妨农，又多奸谋，故木失其性也。
夫旗所以拟三辰，章著明也。
旗竿之折，高明去矣。
在位八十日而败。
宋明帝泰始二年五月丙午，南琅邪临沂黄城山道士盛道度堂屋一柱自然，夜光照室内。
或云木腐自光。
废帝升明元年，吴兴余杭舍亭禾蕈树生李实。
禾蕈树，民间所谓胡颓树。
魏文帝居谅暗之始，便数出游猎，体貌不重，风尚通脱。
故戴凌以直谏抵罪，鲍勋以迕旨极刑。
天下化之，咸贱守节，此貌之不恭也。
《春秋》鲁君居丧不哀，在戚而有嘉容，穆叔谓之不度，后终出奔。
魏尚书邓飏，行步弛纵，筋不束体，坐起倾倚，若无手足。
此貌之不恭也。
管辂谓之鬼躁。
鬼躁者，凶终之征。
终以殒灭。
晋惠帝元康中，贵游子弟相与为散发倮身之饮，对弄婢妾。
希世之士，耻不与焉。
盖胡、翟侵中国之萌也。岂徒伊川之民，一被发而祭者乎？
又尝同弈棋争道，成都王颖厉色曰：皇太子，国之储贰，贾谧何敢无礼谧犹不悛，故及于祸。
齐王冏既诛赵伦，因留辅政，坐拜百官，符敕台府，淫ＦＷ专骄，不一朝觐。
天下莫不高其功，而虑其亡也。
冏终弗改，遂至夷灭。
太元中，人不复著帩头。
其后桓玄篡位。
旧为屐者，齿皆达楄上，名曰露卯。
太元中，忽不彻，名曰：阴卯。
其后多阴谋，遂致大乱。
晋安帝义熙七年，晋朝拜授刘毅世子。
毅以王命之重，当设飨宴亲，请吏佐临视。
至日，国僚不重白，默拜于厩中。
王人将反命，毅方知，大以为恨，免郎中令刘敬叔官。
此堕略嘉礼，不肃之妖也。
陈郡谢灵运有逸才，每出入，自扶接者常数人。
民间谣曰四人挈衣裙，三人捉坐席是也。
宋明帝泰始中，幸臣阮佃夫势倾朝廷，室宇豪丽，车服鲜明，乘车常偏向一边，违正立执绥之体。
时人多慕效。
此亦貌不恭之失也。
时偏左之化行，方正之道废矣。
后废帝常单骑游遨，出入市里营寺，未尝御辇。
魏明帝太和元年秋，数大雨，多暴雷电，非常，至杀鸟雀。
案杨阜上疏，此恆雨之罚也。
时帝居丧不哀，出入弋猎无度，奢侈繁兴，夺民农时，故木失其性而恆雨为灾也。
太和四年八月，大雨霖三十余日，伊、洛、河、汉皆溢，岁以凶饥。
孙亮太平二年二月甲寅，大雨震电；
乙卯，雪，大寒。
案刘歆说，此时当雨而不当大，大雨，恆雨之罚也。
于始震电之明日而雪大寒，又恆寒之罚也。
盖革代之后，攻杀之妖也。
天戒若曰，为君失时，贼臣将起。
先震电而后雪者，阴见间隙，起而胜阳，逆杀之祸将及也。
帝默然。
亮不悟，寻见废。
此与《春秋》鲁隐同也。
甲辰，河、洛、沁水同时并溢，流四千九百余家，杀二百余人，没秋稼千三百六十余顷。
晋武太康五年七月，任城、梁国暴雨，害豆麦。
太康五年九月，南安霖雨暴雪，折树木，害秋稼；
魏郡、淮南、平原雨水，伤秋稼。
是秋，魏郡、西平郡九县霖雨暴水，霜伤秋稼。
晋惠帝永宁元年十月，义阳、南阳、东海霖雨，淹害秋麦。
晋成帝咸康元年八月乙丑，荆州之长沙攸、醴陵、武陵之龙阳三县，雨水浮漂屋室，杀人，伤损秋稼。
宋文帝元嘉二十一年六月，京邑连雨百余日，大水。
孝武帝大明元年正月，京邑雨水。
大明五年七月，京邑雨水。
大明八年八月，京邑雨水。
明帝太始二年六月，京邑雨水。
顺帝升明三年四月乙亥，吴郡桐庐县暴风雷电，扬砂折木，水平地二丈，流漂居民。
魏武帝以天下凶荒，资财乏匮，始拟古皮弁，裁缣帛为白帢，以易旧服。
傅玄曰：白乃军容，非国容也。
干宝以为缟素，凶丧之象；
帢，毁辱之言也。
初为白帢，横缝其前以别后，名之曰颜，俗传行之。
至晋永嘉之间，稍去其缝，名无颜帢。
而妇人束发，其缓弥甚，紒之坚不能自立，发被于额，目出而已。
无颜者，愧之言也；
覆额者，惭之貌；
其缓弥甚，言天下忘礼与义，放纵情性，及其终极，至乎大耻也。
永嘉之后，二帝不反，天下愧焉。
魏明帝著绣帽，被缥纨半袖，尝以见直臣杨阜。
阜谏曰：此于礼何法服邪？
近服妖也。
缥，非礼之色，亵服不贰。
今之人主，亲御非法之章，所谓自作孽不可禳也。
帝既不享永年，身没而禄去王室，后嗣不终，遂亡天下。
魏明帝景初元年，发铜铸为巨人二，号曰翁仲，置之司马门外。
案古长人见，为国亡；
长狄见临洮，为秦亡之祸。
始皇不悟，反以为嘉祥，铸铜人以象之。
魏法亡国之器，而于义竟无取焉。
魏尚书何晏，好服妇人之服。
傅玄曰：此服妖也。
《大雅》云：玄衮赤舄，钩膺镂锡。
《小雅》云：有严有翼，共武之服。
若内外不殊，王制失叙，服妖既作，身随之亡。
末喜冠男子之冠，桀亡天下；
何晏服妇人之服，亦亡其家。
吴妇人之修容者，急束其发，而劘角过于耳。
盖其俗自操束大急，而廉隅失中之谓也。
故吴之风俗，相驱以急，言论弹射，以刻薄相尚。
居三年之丧者，往往有致毁以死。
诸葛患之，著《正交论》，虽不可以经训整乱，盖亦救时之作也。
孙休后，衣服之制，上长下短，又积领五六而裳居一二。
干宝曰：上饶奢，下俭逼，上有余下不足之妖也。
至孙皓，果奢暴恣情于上，而百姓雕困于下，卒以亡国。
晋兴后，衣服上俭下丰，著衣者皆厌腰盖裙。
君衰弱，臣放纵，下掩上之象也。
陵迟至元康末，妇人出两裆，加乎胫之上，此内出外也。
为车乘者，苟贵轻细，又数变易其形，皆以白蔑为纯，古丧车之遗象。
乘者，君子之器，盖君子立心无恆，事不崇实也。
干宝曰：及晋之祸，天子失柄，权制宠臣，下掩上之应也。
永嘉末，六宫才人，流徙戎、翟，内出外之应也。
及天下乱扰，宰辅方伯，多负其任，又数改易，不崇实之应也。
晋武帝泰始后，中国相尚用胡床、貊盘，及为羌煮、貊炙。
太康中，天下又以氈为絈头及络带、衿口，百姓相戏曰，中国必为胡所破也。
氈产于胡，而天下以为絈头带身、衿口，胡既三制之矣，能无败乎。
干宝曰：元康中，氐、羌反，至于永嘉，刘渊、石勒遂有中都。
自后四夷迭据华土，是其应也。
晋武帝太康后，天下为家者，移妇人于东方，空莱北庭，以为园囿。
干宝曰：夫王朝南向，正阳也；
后北宫，位太阴也；
世子居东宫，位少阳也。
亢阳无阴，妇人失位而干少阳之象也。
贾后谗戮愍怀，俄而祸败亦及。
昔初作履者，妇人圆头，男子方头。
圆者，顺从之义，所以别男女也。
晋太康初，妇人皆履方头，此去其圆从，与男无别也。
太康之中，天下为《晋世宁》之舞，手接杯盘反覆之，歌曰：晋世宁，舞杯盘。
夫乐生人心，所以观事。
故《记》曰：总干山立，武王之事也；
发扬蹈厉，太公之志也；
《武》乱皆坐，周、召之治也。
又曰：其治民劳者，舞行缀远；
而名曰《晋世宁》者，言晋世之士，偷苟于酒食之间，而其知不及远，晋世之宁，犹杯盘之在手也。
晋惠帝元康中，妇人之饰有五兵佩，又以金、银、玳瑁之属为斧、钺、戈、戟，以当笄囗。
干宝曰：男女之别，国之大节，故服物异等，贽币不同。
今妇人而以兵器为饰，又妖之大也。
遂有贾后之事，终以兵亡天下。
元康中，妇人结发者，既成，以缯急束其环，名曰撷子紒。
始自中宫，天下化之。
其后贾后果害太子。
元康中，天下始相仿为乌杖，以柱掖其后，稍施其錞，住则植之。
夫木，东方之行，金之臣也。
杖者，扶体之器，乌其头者，尤便用也。
王室多故，而元帝以蕃臣树德东方，维持天下，柱掖之应也。
至社稷无主，海内归之，遂承天命，建都江外，独立之应也。
元康末至太安间，江、淮之域，有败编自聚于道，多者或至四五十量。
干宝尝使人散而去之，或投林草，或投坑谷。
民或云见狸衔而聚之，亦未察也。
宝说曰：夫编者，人之贱服，最处于下，而当劳辱，下民之象也。
败者，疲毙之象也。
道者，地理四方，所以交通王命所由往来也。
故今败编聚于道者，象下民罢病，将相聚为乱，绝四方而壅王命之象也。
在位者莫察。
太安中，发壬午兵，百姓嗟怨。
江夏男子张昌遂首乱荆楚，从之者如流。
于是兵革岁起，天下因之，遂大破坏。
晋孝怀永嘉以来，士大夫竟服生笺单衣。
远识者怪之，窃指摘曰：此则古者繐衰之布，诸侯大夫所以服天子也。
今无故毕服之，殆有应乎？
其后愍、怀晏驾，不获厥所。
晋元帝太兴以来，兵士以绛囊缚紒。
紒在首，莫上焉。
是其应也。
晋金行，赤火色，金之贼也。
到永昌元年，大将军王敦举兵内攻，六军散溃。
旧为羽扇，柄刻木，象其骨形，羽用十，取全数也。
晋中兴初，王敦南征，始改为长柄下出，可捉，而减其羽用八。
识者尤之曰：夫羽扇，翼之名也。
创为长柄者，执其柄制羽翼也。
以十改八者，将以未备夺已备也。
是时为衣者，又上短，带至于掖；
著帽者，以带缚项。
下逼上，上无地也。
下裤者，直幅为口无杀，下大失裁也。
寻有兵乱，三年而再攻京师。
晋海西初嗣位，迎官忘设豹尾。
识者以为不终之象，近服妖也。
晋司马道子于府北园内为酒钅卢列肆，使姬人酤鬻酒肴，如裨贩者，数游其中，身自巘易，因醉寓寝，动连日夜。
汉灵帝尝若此。
干宝以为：君将失位，降在皁隶之象也。
道子卒见废徙，以庶人终。
桓玄篡立，殿上施绛绫帐，镂黄金为颜，四角金龙，衔五色羽葆流苏。
晋末皆冠小冠，而衣裳博大，风流相仿，舆台成俗，识者曰：此禅代之象也。
永初以后，冠还大云。
宋文帝元嘉六年，民间妇人结发者，三分发，抽其鬟直向上，谓之飞天紒。
时司徒彭城王义康居东府，其后卒以陵上徙废。
孝武帝世，豫州刺史刘德愿善御车，世祖尝使之御画轮，幸太宰江夏王义恭第。
德愿挟牛杖催世祖云：日暮宜归又求益僦车。
世祖甚欢。
此事与汉灵帝西园蓄私钱同也。
孝武世，幸臣戴法兴权亚人主，造圆头履，世人莫不效之。
其时圆进之俗大行，方格之风尽矣。
明帝初，司徒建安王休仁统军赭圻，制乌纱帽，反抽帽裙，民间谓之司徒状，京邑翕然相尚。
休仁后果以疑逼致祸。
晋惠帝永熙初，卫瓘家人炊饭，堕地，尽化为螺，出足起行。
螺，龟类，近龟孽也。
干宝曰：螺被甲，兵象也。
于《周易》为《离》，《离》为戈兵。
明年，瓘诛。
魏明帝景初二年，廷尉府中有雌鸡变为雄，不鸣不将。
干宝曰：是岁，晋宣帝平辽东，百姓始有与能之义，此其象也。
然晋三后并以人臣终，不鸣不将，又天意也。
晋惠帝太安中，周家有雌鸡逃承溜中，六七日而下，奋翼鸣将，独毛羽不变。
其后有陈敏之事。
敏虽控制江表，终无纲纪文章，殆其象也。
鸡祸见家，又天意也。
晋元帝太兴中，王敦镇武昌，有雌鸡化为雄。
天戒若曰：雌化为雄，臣陵基上。
其后王敦再攻京师。
晋孝武太元十三年四月，广陵高平阎嵩家雄鸡，生无右翅；
彭城到象之家鸡，无右足。
京房《易传》曰：君用妇人言，则生鸡妖。
晋安帝隆安元年八月，琅邪王道子家青雌鸡化为赤雄，不鸣不将。
后有桓玄之事，具如其象。
隆安四年，荆州有鸡生角，角寻堕落。
是时桓玄始擅西夏，狂慢不肃，故有鸡祸。
角，兵象；
晋安帝元兴二年，衡阳有雌鸡化为雄，八十日而冠萎。
衡阳，桓玄楚国封略也。
后篡位八十日而败，徐广以为玄之象也。
宋文帝元嘉十二年，华林园雌鸡渐化为雄。
后孝武即位，皇太后令行于外，亦犹汉宣帝时，雌鸡为雄，至哀帝时，元后与政也。
明帝泰始中，吴兴东迁沈法符家鸡有四距。
晋武帝咸宁元年八月丁酉，大风折太社树，有青气出焉；
此青祥也。
占曰：东莞当有帝者。
明年，元帝生。
孙盛以为中兴之表。
晋室之乱，武帝子孙无孑遗，社树折之应，又恆风之罚也。
晋惠帝元康中，洛阳南山有虻作声曰：韩尸尸。
识者曰：韩氏将死也。
言尸尸者，尽死意也。
其后韩谧诛而韩族歼焉。
魏文帝黄初七年正月，幸许昌。
许昌城南门无故自崩，帝心恶之，遂不入，还洛阳。
此金沴木，木动也。
五月，宫车晏驾。
京房《易传》曰：上下咸悖，厥妖城门坏。
晋元帝太兴二年六月，吴郡米廪无故自坏。
是岁大饥，死者数千。
晋明帝太宁元年，周延自归王敦，既立宅宇，而所起五间六架，一时跃出堕地，余桁犹亘柱头。
明年五月，钱凤谋乱，遂族灭筵，而湖熟寻亦为墟矣。
晋安帝元兴元年正月丙子，司马元显将西讨桓玄，建牙扬州南门，其东者难立，良久乃正。
元兴三年五月，乐贤堂坏。
天意若曰，安帝嚣眊，不及有乐贤之心，故此堂见沴也。
晋安帝义熙九年五月乙酉，国子圣堂坏。
宋文帝元嘉十七年，刘斌为吴郡，郡堂屋西头鸱尾无故落地，治之未毕，东头鸱尾复落。
顷之，斌诛。
《五行传》曰：好战攻，轻百姓，饰城郭，侵边境，则金不从革。
谓金失其性而为灾也。
又曰：言之不从，是谓不乂。厥咎僭，厥罚恆晹，厥极忧。
时则有诗妖，时则有介虫之孽，时则有犬祸，时则有口舌之疴，时则有白眚、白祥。
介虫，刘歆传以为毛虫。
魏世张掖石瑞，虽是晋氏之符命，而于魏为妖。
好攻战，轻百姓，饰城郭，侵边境，魏氏三祖皆有其事。
刘歆以为金石同类，石图发非常之文，此不从革之异也。
晋定大业，多敝曹氏，石瑞文大讨曹之应也。
魏明帝青龙中，盛修宫室，西取长安金狄，承露盘折，声闻数十里，金狄泣，于是因留霸城。
此金失其性而为异也。
吴时，历阳县有岩穿似印，咸云石印封发，天下太平。
孙皓天玺元年印发。
又阳羡山有石穴，长十余丈。
皓初修武昌宫，有迁都之意。
是时武昌为离宫。
班固云：离宫与城郭同占。
宝鼎三年，皓出东关，遣丁奉至合肥；
侵边境之谓也。
故令金失其性，卒面缚而吴亡。
晋惠帝永兴元年，成都伐长沙，每夜戈戟锋有火光如县烛。
此轻民命，好攻战，金失其性而为变也。
天戒若曰，兵犹火也，不戢将自焚。
成都不悟，终以败亡。
晋怀帝永嘉元年，项县有魏豫州刺史贾逵石碑，生金可采。
此金不从革而为变也。
五月，汲桑作乱，群寇飚起。
晋清河王覃为世子时，所佩金铃忽生起如粟者。
及后为惠帝太子，不终于位，卒为司马越所杀。
晋元帝永昌元年，甘卓将袭王敦，既而中止。
及还家，多变怪，照镜不见其头。
寻为敦所袭，遂夷灭。
石虎时，鄴城凤阳门上金凤凰二头，飞入漳河。
晋海西太和中，会稽山阴县起仓，凿地得两大船，满中钱，钱皆轮文大形。
晋安帝义熙初，东阳太守殷仲文照镜不见其头，寻亦诛翦。
占与甘同。
宋后废帝元徽四年，义熙、晋陵二郡，并有霹雳车坠地，如青石，草木燋死。
魏齐王嘉平初，东郡有讹言云，白马河出妖马，夜过官牧边鸣呼，众马皆应。
楚王彪本封白马，兗州刺史令狐愚以彪有智勇，及闻此言，遂与王凌谋共立之。
遣人谓曰：天下事未可知，愿王自爱。
彪答曰：知厚意。
事泄，凌、愚被诛，彪赐死。
此言之不从也。
诗云：民之讹言，宁莫之惩。
刘禅嗣位，谯周引晋穆侯、汉灵帝命子事讥之曰：先主讳备，其训具也。
后主讳禅，其训授也。
蜀果亡，此言之不从也。
刘备卒，刘禅即位，未葬，亦未逾月，而改元为建兴。
习凿齿曰：礼，国君即位逾年而后改元者，缘臣子之心，不忍一年而有二君也。
今可谓亟而不知礼矣。
君子是以知蜀之不能东迁也。
后又降晋。
吴孙亮、晋惠帝、宋元凶亦然。
亮不终其位，惠帝号令非己，元凶寻诛。
帝寻复位而伦诛。
言不从也。
魏太和中，姜维归蜀，失其母。
魏人使其母手书呼维令反，并送当归以譬之。
维报书曰：良田百顷，不计一亩。
但见远志，无有当归。
魏明帝景初元年，有司奏帝为烈祖，与太祖、高祖并为不毁之庙。从之。
按宗庙之制，祖宗之号，皆身没名成，乃正其礼。
故虽功赫天壤，德迈前王，未有豫定之典。
此盖言之不从，失之甚者也。
后二年而宫车晏驾，于是统微政逸。
吴孙休世，乌程民有得困疾，及差，能以响言者，言于此而闻于彼。
自其所听之，不觉其声之大也；
自远听之，如人对言，不觉声之自远来也。
声之所往，随其所向，远者不过十数里。
其邻人有责息于外，历年不还。
魏世起安世殿，晋武帝后居之。
安世，武帝字也。
晋武帝每延群臣，多说平生常事，未尝及经国远图。
何曾谓子遵曰：国家无贻厥之谋，及身而已，后嗣其殆乎，此子孙之忧也。
自永熙后，王室渐乱。
及何绥以非辜被诛，皆如曾言。
赵王伦废惠帝于金墉城，改号金墉为永安宫。
晋惠帝永兴元年，诏废太子覃还为清河王，立成都王颖为皇太弟，犹加侍中，大都督，领丞相，备九锡，封二十郡，如魏王故事。
案周礼，传国以胤不以勋，故虽公旦之圣，不易成王之嗣。所以远绝觊觎，永一宗祧。
后代遵履，改之则乱。
且既为国副，则不应复开封土，兼领庶职。此言之不从，进退乖爽。
后犹不悟，又立怀帝为皇太弟。
怀终流弑，不永厥祚，又其应也。
语曰：变古易常，不乱则亡。
晋惠帝太安中，周于阳羡起宅，始成，而边户有声如人叹咤者。
亡后，家诛灭。
晋元帝太兴四年，吴郡民讹言有大虫在棨中及樗树上，啮人即死。
晋陵民又言曰，见一老女子居市，被发从肆人乞饮，自言：天帝令我从水门出，而我误由虫门。
若还，天帝必杀我。
于是百姓共相恐动，云死者已十数也。
西及京都，诸家有樗棨者，伐去之。
养久之，后自死。
晋元帝永昌元年，宁州刺史王逊遣子澄入质，将渝、濮杂夷数百人。
京邑民忽讹言宁州人大食人家小兒，亲有见其蒸煮满釜甑中者。又云失兒皆有主名，妇人寻道，拊心而哭。
于是百姓各禁录小兒，不得出门。
寻又言已得食人之主，官当大航头大杖考竟。
而日有四五百人晨聚航头，以待观行刑。
朝廷之士相问者，皆曰信然，或言郡县文书已上。
王澄大惧，检测之，事了无形，民家亦未尝有失小兒者，然后知其讹言也。
此二事，干宝云未之能论。
永昌二年，大将军王敦下据姑熟。
百姓讹言行虫病，食人大孔，数日入腹，入腹则死。
治之有方，当得白犬胆以为药。
自淮、泗遂及京都，数日之间，百姓惊扰，人人皆自云已得虫病。
又云，始在外时，当烧铁以灼之。
于是翕然被烧灼者十七八矣。
而白犬暴贵，至相请夺，其价十倍。
或有自云能行烧铁者，赁灼百姓，日得五六万，惫而后已。
四五日渐静。
说曰，夫裸虫人类，而人为之主，今云虫食人，言本同臭类而相残贼也。
自下而上，斯其逆也。
必入腹者，言害由中不由外也。
犬有守御之性，白者金色，而胆用武之主也。
帝王之运，五霸会于戌，戌主用兵。
金者晋行，火烧铁以治疾者，言必去其类而来，火与金合德，共治虫害也。
案中兴之际，大将军本以腹心受伊、吕之任，而元帝末年，遂攻京邑，明帝谅暗，又有异谋。
是以下逆上，腹心内烂也。
及钱凤、沈充等逆兵四合，而为王师所挫，逾月而不能济。
北中郎将刘遐及淮陵内史苏峻率淮、泗之众以救朝廷，故其谣言首作于淮、泗也。
朝廷卒以弱制强，罪人授首，是用白犬胆可救之效也。
晋海西时，庾晞四五年中，喜为挽歌，自摇大铃为唱，使左右齐和。
又燕会，辄令倡妓作新安人歌舞离别之辞，其声悲切。
时人怪之，后亦果败。
是后司马氏得政。
晋海西公太和以来，大家妇女，缓鬓倾髻，以为盛饰。
乃先作假髻，施于木上，呼曰假头。
自此以来，人士多离事故，或亡失头首，或以草木为之。假头之言，此其先兆也。
假头之言，此其先兆也。
晋孝武泰元中，立内殿名曰清暑，少时而崩。
果有哀楚之声。
谶云，代晋者楚，其在兹乎？
及桓玄篡逆，自号曰楚。
太元中，小兒以两铁相打于土中，名曰斗族。
后王国宝、王孝伯一姓之中，自相攻击也。
桓玄出镇南州，立斋名曰蟠龙。
后刘毅居此斋。
蟠龙，毅小字也。
桓玄初改年为大亨，遐迩沄言曰：二月了。
玄篡立，又改年为建始，以与赵王伦同，又易为永始。
永始，复是王莽受封之年也。
始徙司马道子于安成，晋主逊位，出永安宫，封晋主为平固王，琅邪王德文为石阳公，并使住寻阳城。
识者皆以为言不从之妖也。
晋兴，何曾薄太官御膳，自取私食，子劭又过之，而王恺又过劭。
王恺、羊琇之畴，盛致声色，穷珍极丽。
崇既诛死，天下寻亦沦丧。
元年以来，崇广宫府之应也。
又是春，晋宣帝南禽孟达，置二郡；
张郃西破诸葛亮，毙马谡。
亢阳自大，又其应也。
京房《易传》曰：欲德不用，兹谓张。
厥灾荒。
其旱阴云不雨，变而赤烟四际。
其旱不生。
其旱天赤三月，时有雹杀飞禽。
上缘求妃，兹谓僭。
其旱三月大温亡云。
君高台府，兹谓犯。
阴侵阳，其旱万物根死，数有火灾。
庶位逾节，兹谓僭。
其旱泽物枯，为火所伤。
太和五年三月，自去冬十月至此月不雨，辛巳，大雩。
是春，诸葛亮寇天水，晋宣王距却之，亢阳动众。
又是时二隅分据，众出多过时也。
《春秋》说曰：伤二谷，谓之不雨。
魏齐王正始元年二月，自去冬十二月至此月不雨。
去岁正月，明帝崩。
二月，曹爽白嗣主，转晋宣王为太傅，外示尊崇，内实欲令事先由己。
是时宣王功盖魏朝，欲德不用之应也。
魏高贵乡公甘露三年正月，自去秋至此月旱。
时晋文王围诸葛诞，众出过时之应也。
初，寿春秋夏常雨潦，常淹城，而此旱逾年，城陷乃大雨。
咸以为天亡。
吴孙亮五凤二年，大旱，民饥。
是岁闰月，魏将文钦以淮南众数万口来奔；
孙峻又破魏将曹珍于高亭。
三月，硃异袭安丰，不克。
七月，城广陵、东海二郡。
十二月，以冯朝为监军使者，督徐州诸军，军士怨叛。
此亢阳自大，劳民失众之罚也。
其役弥岁，故旱亦竟年。
吴孙皓宝鼎元年春夏旱。
晋武帝泰始七年五月闰月，旱，大雩。
是春，孙皓出华里，大司马望帅众次于准北。
四月，北地胡寇金城西平，凉州刺史牵弘出战，败没。
泰始八年五月，旱。
是时帝纳荀勖邪说，留贾充不复西镇，而任恺稍疏，上下皆蔽之应也。
又李喜、鲁芝、李胤等并在散职，近欲德不用之谓也。
泰始九年，自正月旱，至于六月，祈宗庙社稷山川，癸未雨。
去年九月，吴西陵督步阐据城来降，遣羊祜统杨肇等众八万救迎阐。
十二月，陆抗大破肇军，攻阐灭之。
泰始十年四月，旱。
去年秋冬，采择卿校诸葛冲等女，是春五十余人入殿简选。
又取小将吏女数十人，母子号哭于宫中，声闻于外，行人悲酸。
晋武帝咸宁二年五月，旱，大雩，及社稷山川。
至六月，乃澍雨。
晋武帝太康二年，自去冬旱，至此春平吴，亢阳动众自大之应也。
乙酉，诏司空齐王攸与尚书、廷尉、河南尹录讯系囚，事从蠲宥。
此年正月，天阴，解而复合。
刘毅上疏曰：必有阿党之臣，奸以事君者，当诛而不赦也。
帝不答。
是时荀勖、冯紞僭作威福，乱朝尤甚。
太康六年六月，济阴、武陵旱，伤麦。
太康七年夏，郡国十三旱。
太康八年四月，冀州旱。
太康九年夏，郡国三十三旱。
太康九年六月，扶风、始平、京兆、安定旱，伤麦。
而贾充、荀勖、杨骏、冯紞怜等，迭居要重。
晋惠帝元康元年七月，雍州大旱，殒霜疾疫。
关中饥，米斛万钱。
故其年氐羌反叛，雍州刺史解系败绩。
是年正月，周处、卢播等复败，关西震乱。
交兵弥岁，至是饥疫荐臻，戎、晋并困，朝廷不能振，诏听相卖鬻。
元康七年九月，郡国五旱。
晋惠帝永宁元年，自夏及秋，青、徐、幽、并四州旱。
是年春，三王讨赵王伦，六旬之中，大小数十战，死者十余万人。
十二月，郡国十二又旱。
襄平县梁水淡渊竭，河、洛、江、汉皆可涉。
是年三月，司马越归京都，遣兵入宫，收中书令缪播等九人杀之。
此僭逾之罚也。
又四方诸侯，多怀无君之心，刘渊、石勒、王弥、李雄之徒，贼害民命，流血成泥，又其应也。
永嘉五年，自去冬旱至此春。
去岁十二月，司马越弃京都，以大众南出，多将王公朝士，及以行台自随，斥黜禁卫，代以国人。
宫省萧然，无复君臣之节矣。
《晋阳秋》云：愍帝在西京，旱伤荐臻。
无注记年月也。
晋愍帝建武元元年六月，扬州旱。
升平四年十二月，大旱。
太元八年六月，旱。
干宝曰杀伯之后旱三年是也。
案前汉杀孝妇则旱，后汉有囚亦旱，见谢见理，并获雨澍，此其类也。
班固曰：刑罚妄加，群阴不附，则阳气胜，故其罚恆旸。
建武元年四月，曲允等悉众御寇。
五月，祖逖攻谯。
其冬，周访讨杜曾。
又众出之应也。
晋元帝太兴四年五月，旱。
是时，王敦强僭之衅渐著。
又去岁蔡豹、祖逖等，并有征役。
是年三月，王敦有石头之变，二宫陵辱，大臣诛死。
僭逾无上，故旱尤甚也。
晋明帝太宁三年，自春不雨，至于六月。
去年秋，灭王敦，亢阳动众自大之应也。
是时庾太后临朝称制，群臣奏事称皇太后陛下。
此妇人专王事，言不从而僭逾之罚也。
与汉邓太后同事。
去年殄苏峻之党，此春又讨郭默灭之。
咸和六年四月，旱。
去年八月，石勒遣郭敬寇襄阳，南中郎将周抚奔武昌。
十月，李雄使李寿寇建平，建平太守杨谦奔宜都。
此正月，刘征略娄县，于是起众警备。
咸和九年，自四月不雨，至于八月。
是时成帝冲弱，不亲万机，内外之政，委之将相。
此僭逾之罚，故连岁旱也。
至四年，王导固让太傅，复子明辟，是后不旱，殆其应也。
时天下普旱，会稽余姚特甚，米斗直五百，民有相鬻。
是时宰相专政，方伯擅重兵，又与咸康初同事也。
有司奏依董仲舒术，徙市开水门，遣谒者祭太社。
是时帝在衤强抱，褚太后临朝如明穆太后故事。
永和五年七月，不雨，至于十月。
是年二月，征北将军褚裒遣军伐沛，纳其民以归。
六月，又遣西中郎将陈达进据寿阳，自以舟师二万至于下邳，丧其前驱而还，达亦退。
是春，桓温以大众出夏口，上疏欲以舟军北伐，朝廷骇之。
萧敬文盗涪，四蛮校尉采寿败绩。
此冬十月，北中郎将郗昙帅万余人出高平，经略河、兗；
又遣将军诸葛悠以舟军入河，败绩。
西中郎将谢万次下蔡，众溃而归。
是时桓温强恣，权制朝廷，僭逾之罚也。
又去年慕容恪围冀州刺史吕护，桓温出次宛陵，范汪、袁真并北伐，众出过时也。
晋海西太和四年十二月，凉州春旱至夏。
晋简文帝咸安二年十月，大旱，民饥。
是时嗣主幼冲，桓温陵僭。
是时桓温入觐高平陵，合朝致拜，逾僭之应也。
先是，氐贼破梁、益州，刺史杨亮、周仲孙奔退。
明年，威远将军桓石虔击姚苌垫江，破之，退至五城。
益州刺史竺瑶帅众戍巴东。
去岁，氐贼围南中郎将硃序于襄阳，又围扬威将军戴遁于彭城。
桓嗣以江州之众次鄀援序，北府发三州民配何谦救遁。
是春，襄阳、顺阳、魏兴城皆没，贼遂略淮南，向广陵。
征虏将军谢石率水军次涂中，兗州刺史谢玄督诸将破之。
太元十三年六月，旱。
夏初，桓冲征襄阳，遣冠军将军桓石虔进据樊城。
朝廷又遣宣城内史胡彬次峡石为冲声势也。
太元十年七月，旱饥。
初八年，破苻坚；
九年，诸将略地，有事徐、豫；
杨亮、赵统攻讨巴、沔。
是年正月，谢安又出镇广陵，使子琰进次彭城。
太元十五年七月，旱。
去岁，北府遣戍胡陆，荆州经略河南。
是年，郭铨置戍野王，又遣军破黄淮。
是春，丁零略兗、豫，鲜卑寇河上。
硃序、桓不才等北至太行，东至滑台，逾时攻讨，又戍石门。
太元十七年秋，旱，至冬。
是时茹千秋为骠骑谘议，窃弄主相威福；
又丘尼乳母亲党及婢仆之子，阶缘近习，临民领众。
又在所多上春竟囚，不以其辜，建康狱吏枉暴尤甚。
此僭逾不从，冤滥之罚也。
去冬桓玄迫杀殷仲堪，而朝廷即授以荆州之任；
司马元显又讽百僚悉使敬己。
隆安五年夏秋，大旱，十二月不雨。
去年夏，孙恩入会稽，杀内史谢琰；
军旅东讨，众出过时。
晋安帝元兴元年七月，大饥；九月十月不雨。
是年正月，司马元显以大众将讨桓玄，既而玄至，杀元显。
五月，又遣东征孙恩余党，十月，北讨刘轨。
元兴二年六月，不雨，冬，又旱。
是时桓玄奢僭，十二月，遂篡位。
元兴三年八月，不雨。
是时王旅四伐，西夏未平。
晋安帝义熙六年九月，不雨。
是时王师北讨广固，疆理三州。
义熙八年十月，不雨。是秋，王师西讨刘毅；
元嘉四年秋，京都旱。
元嘉八年五月，扬州诸郡旱。
元嘉十九年、二十年，南兗、豫州旱。
元嘉二十七年八月，不雨，至二十八年三月。
时索虏南寇。
孝武帝大明七年、八年，东诸郡大旱，民饥，死者十六七。
先是江左以来，制度多阙，孝武帝立明堂，造五辂。
是时大发徒众，南巡校猎，盛自矜大，故致旱灾。
魏明帝太和中，京师歌《兜铃曹子》，其唱曰：其奈汝曹何。
此诗妖也。
其后曹爽见诛，曹氏遂废。
魏明帝景初中，童谣曰：阿公阿公驾马车，不意阿公东渡河。
阿公东还当奈何及宣王平辽东，归至白屋，当还镇长安。
会帝疾笃，急召之。
乃乘追锋车东渡河，终翦魏室，如童谣之言也。
魏齐王嘉平中，有谣曰：白马索羁西南驰，其谁乘者硃虎骑。
硃虎者，楚王彪小字也。
事发，凌等伏诛，彪赐死。
吴孙亮初，童谣曰：吁汝恪，何若若，芦苇单衣篾钩络，于何相求成子阁。
成子阁者，反语石子堈也。
钩落，钩带也。
及诸葛恪死，果以苇席裹身，篾束其要，投之石子堈。
孙亮初，公安有白鼍鸣。
童谣曰：白鼍鸣，龟背平，南郡城中可长生，守死不去义无成。
南郡城可长生者，有急，易以逃也。
明年，诸葛恪败，弟融镇公安，亦见袭。
融刮金印龟，服之而死。
鼍有鳞介，甲兵之象。
孙休永安二年，将守质子群聚嬉戏，有异小子忽来，言曰：三公锄，司马如。
又曰：我非人，荧惑星也。
言毕上升，仰视若曳一匹练，有顷没。
干宝曰，后四年而蜀亡，六年而魏废，二十一年而吴平，于是九服归晋。魏与吴、蜀，并为战国，三公锄，司马如之谓也。
孙皓初，童谣曰：宁饮建业水，不食武昌鱼。
宁还建业死，不止武昌居。
皓寻迁都武昌，民溯流供给，咸怨毒焉。
孙皓遣使者祭石印山下妖祠。
使者因以丹书岩曰：楚九州渚，吴九州都。
扬州士，作天子。
四世治，太平矣。
皓闻之，意益张，曰：从大皇帝至朕四世，太平之主，非朕复谁？
近诗妖也。
孙皓天纪中，童谣曰：阿童复阿童，衔刀游渡江。
不畏岸上虎，但畏水中龙。
晋武帝闻之，加王浚龙骧将军。
及征吴，江西众军无过者，而王浚先定秣陵。
晋武帝太康后，江南童谣曰：局缩肉，数横目，中国当败吴当复。
又曰：宫门柱，且莫朽，吴当复，在三十年后。
又曰：鸡鸣不拊翼，吴复不用力。
于时吴人皆谓在孙氏子孙，故窃发乱者相继。
按横目者四字，自吴亡至晋元帝兴，几四十年，皆如童谣之言。
元帝懦而少断，局缩肉，直斥之也。
干宝云不知所斥，讳之也。
太康末，京、洛始为折杨柳之歌，其曲始有兵革苦辛之词，终以禽获斩截之事。
是时三杨贵盛而族灭，太后废黜而幽死。
晋惠帝永熙中，河内温县有人如狂，造书曰：光光文长，大戟为墙。
毒药虽行，戟还自伤。
又曰：两火没地，哀哉秋兰。
归形街邮，路人为叹。
及杨骏居内府，以戟为卫，死时，又为戟所害。
杨太后被废，贾后绝其膳，八日而崩，葬街邮亭北，百姓哀之。
两火，武帝讳；
兰，杨后字也。
永熙中，童谣曰：二月末，三月初，荆笔杨版行诏书，宫中大马几作驴。
二人不诛，则君臣礼悖，故云几作驴。
又曰：城东马子莫咙哅，比至三月缠汝鬃。
南风，贾后字也。
晋武帝泰始八年五月，蜀地雨白毛。
沙门，太子小名也。
鲁，贾谧国也。
言贾后将与谧为乱，以危太子；
而赵王因衅咀嚼豪贤，以成篡夺也。
是时愍怀颇失众望，卒以废黜，不得其死。
元康中，天下商农通著大鄣日，童谣曰：屠苏鄣日覆两耳，当见瞎兒作天子。
及赵王篡位，其目实眇焉。
赵王伦既篡，洛中童谣曰：虎从北来鼻头汗，龙从南来登城看，水从西来何灌灌。
数月而齐王、成都、河间义兵同会诛伦。
按成都西蕃而在鄴，故曰：虎从北来；
齐东蕃而在许，故曰龙从南来；
齐留辅政，居宫西，有无君之心，故言登城看也。
晋惠帝太安中，童谣曰：五马游度江，一马化为龙。
后中原大乱，宗蕃多绝，唯琅邪、汝南、西阳、南顿、彭城同至江表，而元帝嗣晋矣。
司马越还洛，有童谣曰：洛中大鼠长尺二，若不蚤去大狗至。
及苟希将破汲桑，又谣曰：元超兄弟大落度，上桑打椹为苟作。
晋愍帝建兴中，江南歌谣曰：訇如白坑破，合集持作甒。
扬州破换败，吴兴覆瓿甊。
按白者晋行，坑器有口，属甕，瓦质刚，亦金之类也。
訇如白坑破者，言二都倾覆，王室大坏也。
合集持作甒者，言元皇帝鸠集遗余，以主社稷，未能克复中原，偏王江南，故其喻小也。
及石头之事，六军大溃，兵人抄掠京邑，爰及二宫。
其后三年，钱凤复攻京邑，阻水而守，相持月余日，焚烧城邑，井堙木刊矣。
凤等败退，沈充将其党还吴兴，官军踵之，蹈藉郡县。
充父子授首，党与诛者以百数。
所谓扬州破换败，吴兴覆瓿甊。
瓿甊，瓦器，又小于甒也。
晋明帝太宁初，童谣歌曰：恻力恻力，放马山侧。
及明帝崩，成帝幼，为苏峻所逼，迁于石头，御饍不足。
高山崩，言峻寻死；
石，峻弟苏石也，峻死后，石据石头，寻为诸公所破也。
晋成帝之末，民间谣曰：郤郤何隆隆，驾车入梓宫。
晋成帝咸康二年十二月，河北谣语曰：麦入土，杀石虎。
后如谣言。
庾亮初出镇武昌，出石头，百姓于岸上歌曰：庾公上武昌，翩翩如飞鸟。
庾公还扬州，白马牵流苏。
庾义在吴郡，吴中童谣曰：宁食下湖荇，不食上湖ＦＦ。
庾吴没命丧，复杀王领军。
无几而庾义、王洽相继亡。
晋穆帝升平中，童子辈忽歌于道曰阿子闻，曲终辄云阿子汝闻不。
无几而穆帝崩，太后哭曰：阿子汝闻不？
升平末，民间忽作廉歌。
有扈谦者闻之，曰：廉者临也。
歌云白门廉，宫廷廉，内外悉临，国家其大讳乎？
升平五年，穆帝崩。
晋哀帝隆和初，童兒歌曰：升平不满斗，隆和那得久桓公入石头，陛下徒跣走。
帝闻而恶之，复改年曰兴宁。
民复歌曰：虽复改兴宁，亦复无聊生。
不满斗，不至十年也。
晋海西公太和中，民歌曰：青青御路杨，白马紫游缰。
汝非皇太子，那得甘露浆。
白者金行；
马者国族；
紫为夺正之色，明以紫间硃也。
海西公寻废，三子非海西子，并死，缢以马缰死之。
明日，南方献甘露。
及海西被废，处吴，民犁耕其门前，以种小麦，如谣言。
晋海西公生皇子，百姓歌云：凤凰生一雏，天下莫不喜。
其歌甚美，其旨甚微。
海西公不男，使左右向龙与内侍接，生子以为己子。
桓石民为荆州，镇上明，民忽歌曰黄昙子。
曲终又曰：黄昙英，扬州大佛来上明。
顷之而石民死，王忱为荆州。
忱小字佛大，是大佛来上明也。
太元末，京口谣曰：黄雌鸡，莫作雄父啼。
一旦去毛衣，衣被拉飒栖。
寻王恭起兵诛王国宝，旋为刘牢之所败也。
司马道子于东府造土山，名曰灵秀山。
无几而孙恩作乱，再践会稽。
会稽，道子所封。
灵秀，恩之字也。
庾楷镇历阳，民歌曰：重罗犁，重罗犁，使君南上无还时。
后楷南奔桓玄，为玄所诛。
殷仲堪在荆州，童谣曰：芒笼目，绳缚腹。
无几而仲堪败，桓玄有荆州。
百姓谣云：昔年食白饭，今年食麦麸。
咙喉喝复喝，京口败复败。
昔年食白饭，言得志也。
今年食麦麸，麸，粗秽，其精已去，明将败也，天公将加谴谪而诛之也。
捻咙喉，气不通，死之祥也。
败复败，丁宁之辞也。
恭寻死，京都大行咳疾，而喉并喝焉。
王恭在京口，民间忽云：黄头小人欲作贼，阿公在城下，指缚得。
又云：黄头小人欲作乱，赖得金刀作蕃捍。
黄字上，恭字头也；
晋安帝隆安中，民忽作《懊恼歌》，其曲中有草生可揽结，女兒可揽抱之言。
桓玄既篡居天位，义旗以三月二日扫定京都，玄之宫女及逆党之家子女伎妾，悉为军赏。
东及瓯、越，北流淮、泗，皆人有所获焉。
时则草可结，事则女可抱，信矣。
桓玄既篡，童谣曰：草生及马腹，乌啄桓玄目。
及玄败走至江陵，五月中诛，如其期焉。
桓玄时，民谣语云：征钟落地桓迸走。
征钟，至秽之服；
桓，四体之下称。
玄自下居上，犹征钟之厕歌谣，下体之咏民口也。
而云落地，坠地之祥，迸走之言，其验明矣。
司马元显时，民谣诗云：当有十一口，当为兵所伤。
木亘当北度，走入浩浩乡。
又云：金刀既以刻，娓娓金城中。
此诗云襄阳道人竺昙林所作，多所道，行于世。
孟顗释之曰，十一口者，玄字象也；
木亘，桓也。
桓氏当悉走入关、洛，故云浩浩乡也。
金刀，刘也。
倡义诸公，皆多姓刘。
娓娓，美盛貌也。
桓玄得志，童谣曰：长干巷，巷长干。
郎君，司马元显也。
其时官养卢龙，宠以金紫，奉以名州，养之已极，而不能怀我好音，举兵内伐，遂成雠敌也。
芦生不止自成积，及卢龙作乱，时人追思童谣，恶其有成积之言。识者曰：芟夷蕴崇之，又行火焉，是草之穷也。
伐斫以成积，又以为薪，亦芦荻之终也。
其盛既极，亦将芟夷而为积焉。
龙既穷其兵势，盛其舟舰，卒以灭亡，僵尸如积焉。
卢龙据有广州，民间谣云：芦生漫漫竟天半。
后拥有上流数州之地，内逼京辇，应天半之言。
义熙三年中，小兒相逢于道，辄举其两手曰卢健健，次曰斗叹斗叹，末复曰翁年老，翁年老。
当时莫知所谓。
其后卢龙内逼，舟舰盖川，健健之谓也。
既至查浦，屡克期欲与官斗，斗叹之应也。
翁年老，群公有期颐之庆，知妖逆之徒，自然消殄也。
其时复有谣言曰：卢橙橙，逐水流，东风忽如起，那得入石头。
卢龙果败，不得入石头。
昔温峤令郭景纯卜己与庾亮吉凶。
景纯云元吉。
峤语亮：景纯每筮，当是不敢尽言。
吾等与国家同安危而曰元吉，事有成也。
于是协同讨灭王敦。
苻坚中，童谣曰：阿坚连牵三十年，后若欲败时，当在江湖边。
后坚败于淝水，在伪位凡三十年。
苻坚中，谣语云：河水清复清，苻诏死新城。
坚为姚苌所杀，死于新城。
苻坚中，歌云：鱼羊田斗当灭秦。
鱼羊，鲜也；
田斗，卑也。
坚自号秦，言灭之者鲜卑也。
其群臣谏坚，令尽诛鲜卑，坚不从。
及淮南败还，为慕容冲所攻，亡奔姚苌，身死国灭。
晋武帝太康六年，南阳送两足虎，此毛虫之孽也。
识者为其文曰：武形有亏，金虎失仪，圣主应天，斯异何为。
京房《易传》曰：足少者，下不胜任也。
南阳，火名也。
金精入火，而失其形，王室乱之妖也。
六，水数，言水数既极，火慝得作，而金受其败也。
至元康九年，始杀太子，距此十四年。
二七十四，火始终相乘之数也。
自帝受命，至愍怀之废，凡三十五年。
太康九年，荆州献两足玃。
太康七年十一月丙辰，四角兽见于河间，河间王颙获以献。
角，兵象也。
董仲舒以四角为四方之象。
后河间王数连四方之兵，作为乱阶，殆其应也。
晋怀帝永嘉五年，偃鼠出延陵，此毛虫之孽也。
郭景纯筮之曰：此郡东之县，当有妖人欲称制者，亦寻自死矣。
其后吴兴徐馥作乱，杀太守袁琇，馥亦时灭，是其应也。
晋成帝咸和六年正月丁巳，会州郡秀孝于乐贤堂，有躭见于前，获之。
孙盛曰：夫秀孝，天下之彦士，乐贤堂，所以乐养贤也。
晋自丧乱以后，风教凌夷，秀无策试之才，孝乏四行之宝。
躭兴于前，或斯故乎。
晋哀帝隆和元年十月甲申，有麈入东海第。
百姓沄言曰：主入东海第。
识者怪之。
及海西废为东海王，先送此第。
晋孝武太元十三年四月癸巳，礿祠毕，有兔行庙堂上。
兔，野物也，而集宗庙之堂，不祥莫甚焉。
宋文帝元嘉二十四年二月，雍州送六足麞，刺史武陵王表为祥瑞。
宋顺帝升明元年，象三头度蔡洲，暴稻谷及园野。
公孙渊家有犬冠帻绛衣上屋，此犬祸也。
屋上亢阳高危之地。
天戒若曰，渊亢阳无上，偷自尊高，狗而冠者也。
及自立为燕王，果为魏所灭。
京房《易传》曰：君不正，臣欲篡，厥妖狗出朝门。
魏侍中应璩在直庐，炎见一白狗，问众人无见者。
逾年卒。
近犬祸也。
诸葛恪征淮南归，将朝会，犬衔引其衣。
恪曰：犬不欲我行乎？
此近之矣。
还坐，有顷复起，犬又衔衣。
遂升车入而被害。
晋武帝太康九年，幽州有犬，鼻行地三百余步。
晋惠帝元康中，吴郡娄县民家闻地中有犬声，掘视得雌雄各一。
元帝太兴中，吴郡府舍又得二物头如此。
其后太守张茂为吴兴兵所杀。
案《夏鼎志》曰：掘地得狗名曰贾。
《尸子》曰：地中有犬，名曰地狼。
晋惠帝永兴元年，丹阳内史硃逵家犬生三子，皆无头。
后逵为扬州刺史曹武所杀。
晋孝怀帝永嘉五年，吴郡嘉兴张林家狗人言云：天下人饿死。
永嘉中，天下大坏。
晋安帝隆安初，吴郡治下狗恆夜吠，聚高桥上。
人家狗有限，而吠声甚众。
或有夜出觇之者，云一狗假有两三头，皆前向乱吠。
无几，孙恩乱于吴会。
桓玄将拜楚王，已设拜席，群官陪位，玄未及出，有狗来便其席，万众旺候，莫不惊怪。
玄性猜暴，竟无言者，逐狗改席而已。
宋武帝永初二年，京邑有狗人言。
文帝元嘉二十九年，吴兴东迁孟慧度婢蛮与狗通好如夫妻弥年。
孝武孝建初，颜竣为左卫，于省内闻犬子声在地中，掘焉得乌犬子。
明帝初，晋安王子勋称伪号于寻阳，柴桑有狗与女人交，三日不分离。
明帝泰始中，秣陵张僧护家犬生豕子。
晋武帝太康十年，洛阳宫西宜秋里石生地中，始高三尺，如香钅卢形，后如伛人，盘薄不可掘。
案刘向说，此白眚也。
明年，宫车晏驾，王室始骚，卒以乱亡。
京房《易传》曰：石立如人，庶人为天下雄。
晋成帝咸康初，地生毛，近白眚也。
孙盛以为民劳之异。
是后胡灭而中原向化，将相皆甘心焉。
于是方镇屡革，边戍仍迁，皆拥带部曲，动有万数。其间征伐征赋，役无宁岁，天下扰动，民以疲怨。
其间征伐征赋，役无宁岁，天下扰动，民以疲怨。
晋孝武太元二年五月，京都地生毛。
至四年而氐贼攻襄阳，围彭城，向广陵，征戍仍出，兵连不解。
太元十四年四月，京都地生毛。是时苻坚灭后，经略多事。
义熙十年三月，地生白毛。
晋安帝隆安四年四月乙未，地生毛，或白或黑。
是后江陵见袭，交战者数矣。
义熙八年十月，不雨。
明年，王旅西讨司马休之。
又明年，北扫关、洛。
魏明帝青龙三年正月乙亥，陨石于寿光。
按《左氏传》，陨石，星也。
刘歆说曰：庶民，惟星陨于宋者，象宋襄公将得诸侯而不终也。
秦始皇时有陨石，班固以为石阴类，又白祥，臣将危君。
晋武帝太康五年五月丁巳，陨石于温及河阳各二。
太康六年正月，陨石于温三。
晋成帝咸和八年五月，星陨于肥乡一。
咸和九年正月，陨石于凉州。
吴孙亮五凤二年五月，阳羡县离里山大石自立。
按京房《易传》曰：庶士为天子之祥也。
其说曰：石立于山，同姓；平地，异姓。
平地，异姓。
干宝以为孙皓承废故之家得位，其应也；
晋惠帝元康五年十二月，有石生于宜年里。
晋惠帝永康元年，襄阳郡上言得鸣石，撞之，声闻七八里。
晋惠帝太安元年，丹阳湖熟县夏架湖有大石浮二百步而登岸。
民惊噪相告曰：石来干宝曰：寻有石冰入建业。
是时益州刺史皇甫晏冒暑伐汶山胡，从事何旅固谏，不从。
牙门张弘等因众之怨，诬晏谋逆，害之。
京房《易传》曰：前乐后忧，厥妖天雨羽。
又曰：邪人进，贤人逃，天雨毛。
其《易妖》曰：天雨毛羽，贵人出走。
晋惠帝永宁元年，齐王冏举义军。
军中有小兒出于襄城繁昌县，年八岁，发体悉白，颇能卜。
于《洪范》，则白祥也。
晋车骑大将军东嬴王腾自并州迁镇鄴，行次真定。
时久积雪，而当门前方数尺独消释，腾怪而掘之，得玉马高尺许，口齿缺。
腾以马者国姓，上送之以为瑞。
然论者皆云马而无齿，则不得食，妖祥之兆，衰亡之征。
案占，此白祥也。
是后腾为汲桑所杀，而晋室遂亡。
宋文帝元嘉中，徐湛之为丹阳尹。
夜西门内有气如练，西南指，长数十丈。
又白光覆屋，良久而转駃乃消。
此白祥也。
前废帝景和元年，邓琬在寻阳，种紫花皆白，白眚也。
魏齐王正始末，河南尹李胜治听事，有小材激堕，楇受符石虎项断之。
此木沴金之异也。
胜后旬日而败。
晋惠帝元康八年三月，郊禖坛石中破为二。
郊禖坛者，求子之神位，无故而自毁，太子将危之妖也。
明年，愍怀废死。
晋孝武帝太元十年四月，谢安出镇广陵，始发石头，金鼓无故自破。
天意若曰，安徒扬经略之声，终无其实，钲鼓不用之象也。
八月，以疾还，是月薨。
《五行传》曰：弃法律，逐功臣，杀太子，以妾为妻，则火不炎上。
谓火失其性而为灾也。
又曰：视之不明，是谓不哲。
时则有草妖，时则有裸虫之孽，时则有羊祸，时则有目疴，时则有赤眚、赤祥。
惟水沴火。
裸虫，刘歆传以为羽虫。
初，帝为平原王，纳河南虞氏为妃。
及即位，不以为后，更立典虞车工卒毛嘉女，是为悼皇后。
以妾为妻之罚也。
二年四月，崇华殿灾，延于南阁。
至三年七月，此殿又灾。
对曰：夫灾变之发，皆所以明教诫也。
故有大火。
唯率礼修德，可以胜之。
《易传》曰：上不俭，下不节，孽火烧其室。
又曰：君高其台，天火为灾。
此人君苟饰宫室，不知百姓空竭，故天应之以旱，火从高殿起也。
案旧占，灾火之发，皆以台榭宫室为诫。
今宜罢散民役，务从节约，清扫所灾之处，不敢于此有所营造。
莆嘉禾，必生此地，以报陛下虔恭之德。
遂复崇华殿，改曰九龙。
以郡国前后言龙见者九，故以为名。
多弃法度，疲民逞欲，以妾为妻之应也。
吴孙亮建兴元年十二月，武昌端门灾；
改作端门，又灾内殿。
案《春秋》鲁雉门及两观灾，董仲舒以为天意欲使定公诛季氏，若曰去其高显而奢僭者也。
汉武帝世，辽东高庙灾，其说又同。
是时诸恪属秉政，而矜慢放肆；
孙峻总禁旅，而险害终著。
武昌，孙氏尊号所始，天戒若曰，宜除其贵耍之首者。
恪果丧众殄民，峻授政于綝，綝废亮也。
或曰孙权毁彻武昌，以增太初宫，诸葛恪有迁都意，更起门殿，事非时宜，故见灾也。
京房《易传》曰：君不思道，厥妖火烧宫。
人火之也。
是秋，孙綝始秉政，矫以亮诏杀吕据、滕胤。明年，又辄杀硃异。
弃法律、逐功臣之罚也。
六年十月，石头小城火，烧西南百八十丈。
是时嬖人张布专擅国势，多行无礼，而韦昭、盛冲终斥不用，兼遣察战等为使，惊扰州郡，致使交趾反乱。
案《春秋》，齐火，刘向以为桓公好内，听女口，妻妾数更之罚也。
皓制令诡暴，荡弃法度，劳臣名士，诛斥甚众。
后宫万余，女谒数行，其中隆宠佩皇后玺者又多矣。
晋武帝太康八年三月乙丑，震灾西阁、楚王所止坊，及临商观窗。
十年四月癸丑，崇贤殿灾。
十月庚辰，含章鞠室、修成堂前庑、内坊东屋、辉章殿南阁火。
时有上书者曰：汉王氏五侯兄弟迭任，今杨氏三公并在大位，天变屡见，窃为陛下忧之。
人之无良，我以为君。
杨珧由是乞退。
是时帝纳冯紞之间，废张华之功；
听杨骏之谗，离卫瓘之宠。
此逐功臣之罚也。
其年，明帝崩。
曲阿先亦吴地，象见吴邑雄舍，又天意也。
张华疑有乱，先固守，然后救灾。
是以累代异宝，王莽头，孔子履，汉高断白蛇剑及二百万人器械，一时荡尽。
是后愍怀见杀，杀太子之罚也。
天戒若曰，夫设险击柝，所以固其国；
储积戎器，所以戒不虞。
今冢嗣将倾，社稷将泯，禁兵无所复施，皇旅又将谁卫帝后不悟，终丧四海，是其应也。
张华、阎纂皆曰，武库火而氐、羌反，太子见废，则四海可知矣。
是时贾后凶恣，贾谧擅朝，恶积罪稔，宜见诛绝。
天戒若曰，臣妾之不可者，虽亲贵莫比，犹宜忍而诛之，如吾燔高原陵也。
帝既眊弱，而张华又不纳裴頠、刘卞之谋，故后遂与谧诬杀太子也。
汉武帝世，高园便殿火，董仲舒对与此占同。
后将入宫，衣中忽有火，众咸怪之。
太安二年，后父玄之以成都之逼，忧死。
永兴元年，成都遂废后，处之金墉城，而杀其叔父同之。
是后还立，立而复废者四，又诏赐死，荀籓表全之。
虽末还在位，然忧逼折辱，终古未闻。
此孽火之应。
晋惠帝永兴二年七月甲午，尚书诸曹火，延崇礼闼及阁道。
夫百揆王化之本，王者弃法律之应也。
清河王覃入为晋嗣，不终于位，又杀太子之罚也。
晋孝怀帝永嘉四年十一月，襄阳火，死者三千余人。
是时王如自号大将军、司雍二州牧，众四五万，攻略郡县，以为己邑。
都督力屈，婴城自守，贼遂攻逼襄阳。
此下陵上，阳失节，火灾出也。
晋元帝太兴中，王敦镇武昌。
武昌火起，兴众救之。
救于此而发于彼，东西南北数十处俱应，数日不绝。
是年十月壬戌夜，大火起。
干宝曰：此臣而君行，亢阳失节之灾也。
晋明帝太宁元年正月，京都火。
是时王敦威侮朝廷，多行无礼，内外臣下，咸怀怨毒。
极阴生阳，故有火灾。
与董仲舒说《春秋》陈火同事也。
晋穆帝永和五年六月，震灾石虎太武殿及两厢、端门，光烂照天，金石皆尽，火月余乃灭。
是年四月，石虎死矣。
其后胡遂灭亡。
晋海西太和中，郗愔为会稽。
六月，大旱灾，火烧数千家，延及山阴仓米数百万斛。
晋孝武帝宁康元年三月，京都风，火大起。
是时桓温入朝，志在陵上；少主践位，人怀忧恐。
此与太宁火同事。
学生多顽嚚，因风放火，焚房百余间。
是后考课不厉，赏黜无章，有育才之名，无收贤之实。
《书》云：知人则哲。
此不哲之罚先兆也。
太元十三年十二月乙未，延贤堂灾。
丙申，螽斯、则百堂及客馆、骠骑库皆灾。
于时朝多弊政，衰陵日兆。
主相不悟，终至乱亡云。
晋安帝隆安二年三月，龙舟二乘灾。
是水沴火也。
晋安帝元兴元年八月庚子，尚书下舍曹火。
时民人避寇，盈满城内。
隐之惧有应贼，但务严兵，不先救火，由是府舍焚烧荡尽，死者万余人，因遂散溃，悉为贼擒。
殆与襄阳火同占也。
义熙十一年，京都所在大行火灾，吴界尤甚。
火防甚峻，犹自不绝。
王弘时为吴郡，白日在听事上，见天上有一赤物下，状如信幡，径集路南人家屋上，火即复大发。
弘知天为之灾，不罪火主。
元嘉七年十二月乙亥，京邑火，延烧太社北墙。
元嘉二十九年三月壬午，京邑大火，风雷甚壮。
元徽三年三月戊辰，京邑大火，烧二岸数千家。
庶征之恆燠，刘向、班固以冬亡冰及霜不杀草应之。
京房《易传》又曰：夏则暑杀人，冬则物华实。
吴孙亮建兴元年九月，桃李华。
孙权世，政烦赋重，民雕于役。
是时诸葛恪始辅政，息校官，原逋责，除关梁，崇宽厚。
此舒缓之应也。
一说桃李寒华为草妖，或属华孽。
魏元帝景元三年十月，桃李华。
是时简文辅政，事多弛略，舒缓之应也。
汉献帝建安二十五年春正月，魏武帝在洛阳，将起建始殿，伐濯龙祠树而血出；
又掘徙梨，根伤亦血出。
帝恶之，遂寝疾，是月崩。
盖草妖，又赤祥也。
是岁，魏文帝黄初元年也。
吴孙亮五凤元年六月，交趾稗草化为稻。
昔三苗将亡，五谷变种。
此草妖也。
其后亮废。
蜀刘禅景耀五年，宫中大树无故自折。
谯周忧之，无所与之言，乃书柱曰：众而大，其之会，具而授，若何复。
众而大，天下其当会也；
具而授，如何复有立者乎。
蜀果亡，如周言。
吴孙皓天玺元年，吴郡临平湖自汉末秽塞，是时一夕忽开除无草。
长老相传，此湖塞，天下乱；
此湖开，天下平。
吴寻亡，而九服为一。
吴孙皓天纪三年八月，建业有鬼目菜生工黄狗家，依缘枣树，长丈余，茎广四寸，厚三分。
又有荬菜生工吴平家，高四尺，如枇杷形，上圆径一尺八寸，下茎广五寸，两边生叶绿色。
东观案图，名鬼目作芝草，荬菜作平虑。
遂以狗为侍芝郎，平为平虑郎，皆银印青绶。
干宝曰：明年晋平吴，王浚止船，正得平渚，姓名显然，指事之征也。
黄狗者，吴以土运承汉，故初有黄龙之瑞，及其季年，而有鬼目之妖，托黄狗之家，黄称不改，而贵贱大殊。
天道精微之应也。
晋惠帝元康二年春，巴西郡界竹生花，紫色，结实如麦，外皮青，中赤白，味甘。
元康九年六月庚子，有桑生东宫西厢，日长尺余；
甲辰，枯死。
此与殷太戊同妖。
太子不能悟，故至废戮也。
班固称野木生朝而暴长，小人将暴居大臣之位，危亡国家，象朝将为墟也。
是后孙秀、张林寻用事，遂至大乱。
五月甲子，就东宫。
桑又生于西厢。
明年，赵伦篡位，鸩杀臧。
此与愍怀同妖也。
永康元年四月，壮武国有桑化为柏。
是月，张华遇害。
晋孝怀帝永嘉三年冬，项县桑树有声如解材，民谓之桑林哭。
案刘向说，桑者丧也，又为哭声，不祥之甚。
是时京师虚弱，胡寇交逼，司马越无卫上国之心。
四年冬，委而南出，至五年春，薨于此城。
石勒邀其众，围而射之，王公以下至庶人，死者十余万人，又剖越棺焚其尸。
是败也，中原无所请命，洛京寻没。
桑哭之应也。
永嘉六年五月，无锡县有四株茱萸树，相樛而生，状若连理。
先是，郭景纯筮延陵偃鼠，遇《临》之《益》，曰：后当复有妖树生，若瑞而非，辛螫之木也。
傥有此，东南数百里必有作逆者。
其后徐馥作乱。
此草妖也，郭以为木不曲直。
怀帝不终其祚，元帝由支族兴之应也。
晋明帝太宁元年九月，会稽剡县木生如人面。
是后王敦称兵作逆，祸败无成。
汉哀、灵之世，并有此妖，而人貌备具，故其祸亦大。
今此但人面而已，故其变亦轻。
晋成帝咸和六年五月癸亥，曲阿有柳树倒地六载，是月忽复起生。
咸和九年五月甲戌，吴雄家有死榆树，是日因风雨起生。
与汉上林断柳起生同象。
初，康帝为吴王，于时虽改封琅邪，而犹食吴郡为邑。
晋哀帝兴宁三年五月癸卯，庐陵西昌县修明家有死栗树，是日忽起生。
时孝武年四岁，而简文居蕃，四海宅心。
识者窃曰，西昌修明之祥，帝讳实应之矣。
是与汉宣帝颇同象也。
晋海西太和元年，凉州杨树生松。
天戒若曰，松不改柯易叶，杨者柔脆之木，此永久之业，将集危亡之地。
是后张天锡降氐。
晋孝武太元十四年六月，建宁同乐县枯木断折，忽然自立相属。
京房《易传》曰：弃正作淫，厥妖木断自属。
妃后有专，木仆反立。
是时治道方僻，多失其正。
其后张夫人专宠，及帝崩，兆庶归咎张氏焉。
晋安帝元兴三年，荆、江二界生竹实如麦。
晋安帝义熙二年九月，扬州营扬武将军营士陈盖家有苦荬菜，茎高四尺六寸，广三尺二寸。
义熙中，宫城上御道左右皆生蒺藜，草妖也。
是其咎也。
蒺藜有刺，不可践而行，生宫墙及驰道，天戒若曰，人君拱默不能听政，虽居宸极，犹若空宫；虽有御道，未尝驰骋，皆生蒺藜若空废也。
义熙八年，太社生薰树于坛侧。
魏文帝黄初四年五月，有鹈鹕鸟集灵芝池。
案刘向说，此羽虫之孽，又青祥也。
诏曰：此诗人所谓污泽者也。
《曹诗》刺恭公远君子，近小人。
今岂有贤智之士，处于下位，否则斯鸟胡为而至哉？
其博举天下俊德茂才，独行君子，以答曹人之刺。
于是杨彪、管宁之徒，咸见荐举。
此谓睹妖知惧者也。
虽然不能优容亮直，而多溺偏私矣。
京房《易传》曰：辟退有德，厥妖水鸟集于国井。
黄初末，宫中有生鹰，口爪俱赤。
此与商纣、宋隐同象。
案刘向说，此羽虫之孽，又赤眚也。
高堂隆曰：此魏室之大异，宜防鹰扬之臣于萧墙之内。
其后晋宣王起，遂有魏室。
汉献帝建安二十三年，秃鹙鸟集鄴宫文昌殿后池。
明年，魏武王薨。
魏文帝黄初三年，又集雒阳芳林园池。
七年，又集。
其夏，文帝崩。
景初末，又集芳林园池。
蜀刘禅建兴九年十月，江阳至江州有鸟从江南飞渡江北，不能达，堕水死者以千余。
是时诸葛亮连年动众，志吞中夏，而终死渭南，所图不遂。
鸟北飞不能达，堕水死者，皆有其象也。
亮竟不能过渭，又其应乎此与汉、楚国乌斗堕泗水粗类矣。
魏明帝青龙三年，戴頠巢钜鹿人张臶家。
臶博学有高节，不应袁绍、高干之命，魏太祖辟亦不至，优游嘉遁，门徒数百，太守王肃雅敬焉。
时年百余岁，谓门人曰：戴頠阳鸟，而巢于门阴，此凶祥也。
乃援琴歌咏，作诗一首，旬日而卒。
按占，羽虫之孽也。
魏明帝景初元年，陵霄阁始构，有鹊巢其上。
鹊体白黑杂色。
此羽虫之孽，又白黑祥也。
帝以问高堂隆，对曰：《诗》云：惟鹊有巢，惟鸠居之。
今兴起宫室，而鹊来巢，此宫室未成，身不得居之之象。
天意若曰，宫室未成，将有它姓制御之，不可不深虑。
于是帝改容动色。
吴孙权赤乌十二年四月，有两乌衔鹊堕东馆。
权使领丞相硃据燎鹊以祭。
案刘歆说，此羽虫之孽，又黑祥也。
视不明，听不聪之罚也。
是时权意溢德衰，信谗好杀，二子将危，将相俱殆。
明年，太子和废，鲁王霸赐死，硃据左迁，陆议忧卒，是其应也。
吴孙权太元二年正月，封前太子和为南阳王，遣之长沙。
有鹊巢其帆樯。
和故宫僚闻之，皆忧惨，以为樯末倾危，非久安之象。
是后果不得其死。
吴人以为凤凰，明年，改元为五凤。
汉桓帝时，有五色大鸟。
司马彪云：政治衰缺，无以致凤，乃羽虫孽耳。
孙亮未有德政，孙峻骄暴方甚，此与桓帝同事也。
案《瑞应图》，大鸟似凤而为孽者非一，疑皆是也。
吴孙皓建衡三年，西苑言凤凰集，以之改元。
赵伦既篡，洛阳得异鸟，莫能名。
伦使人持出，周旋城邑匝以问人。
积日，宫西有小兒见之，逆自言曰：服留鸟翳。
至，又见之，将入宫，密笼鸟，闭兒户中。
明日视，悉不见。
此羽虫之孽，又妖之甚者也。
赵伦篡位，有鹑入太极殿，雉集东堂。
而鹑、雉同日集之者，天意若曰，不当居此位也。
《诗》云鹊之疆疆，鹑之奔奔。
晋孝怀帝永嘉元年二月，洛阳东北步广里地陷，有鹅出，苍色者飞翔冲天，白者止焉。
此羽虫之孽，又黑白祥也。
董养曰：步广，周之狄泉，盟会地也。
白者金色，苍为胡象，其可尽言乎。
是后刘渊、石勒相继擅华，怀、愍二帝沦灭非所。
晋孝怀帝世，周家有鹅在笼中，而头断笼外。
亡后家诛。
晋明帝太宁三年八月庚戌，有鸟二，苍黑色，翼广一丈四尺。
其一集司徒府，射而杀之；
其一集市北家人舍，亦获焉。
此羽虫之孽，又黑祥也。
闰月戊子，帝崩。
后有苏峻、祖约之乱。
晋成帝咸和二年正月，有五鸥鸟集殿庭。
此又白祥也。
是时庾亮苟违众谋，将召苏峻，有言不从之咎，故白祥先见也。
三年二月，峻果作乱，宫室焚毁，化为污莱，其应也。
晋成帝咸康八年七月，白鹭集殿屋。
是时康帝始即位，此不永之祥也。
后涉再期而帝崩。
刘向曰：野鸟入处，宫室将空。
张瓘在凉州正朝，放隹雀诸鸟，出手便死；左右放者悉飞去。
晋孝武帝太元十六年正月，鹊巢太极东头鸱尾，又巢国子学堂西头。
十八年，东宫始成。
十九年正月，鹊又巢其西门。
学堂，风教所聚；
西门，金行之祥也。
婢炊饭，忽有群乌集灶，竞来啄啖，婢驱逐不去。
有猎狗咋杀乌鹊，余者因共啄狗即死，又啖其肉，唯余骨存。
五年六月，猗死。
宋武帝永初三年，临轩拜徐羡之为司空，百僚陪位，有二野鹳集太极鸱尾鸣呼。
少帝景平二年春，鹳巢太庙西鸱尾，驱去复还。
文帝元嘉二年春，有江鸥鸟数百，集太极殿前小阶内。
明年，诛徐羡之等。
晋成帝咸和二年五月，司徒王导厩，羊生无后足。
羊祸也。
明年，苏峻入京都，导与成帝俱幽石头，仅乃免身。是其应也。
此羊祸也。
公孙渊时，襄平北市生肉，长围各数尺，有头目口喙，无手足，而动摇。
此赤眚也。
占曰：有形不成，有体无声，其国灭亡。
渊寻为魏所诛。
吴戍将邓嘉杀猪祠神，治毕县之，忽见一人头往食肉。嘉引弓射中之，咋咋作声，绕屋三日。
近赤祥也。
后人白嘉谋北叛，阖门被诛。
京房《易妖》曰：山见葆，江于邑，邑有兵，状如人头赤色。
吴诸葛恪将见诛，盥洗水血臭；
侍者授衣，衣亦臭。
此赤祥也。
晋武帝太康七年十一月，河阴有赤雪二顷。
后涉四载而帝崩，王宫遂乱。
晋惠帝元康五年三月，吕县有流血，东西百余步。
元康末，穷凶极乱，僵尸流血之应也。
干宝以为后八载而封云乱徐州，杀伤数万人，是其应也。
晋惠帝永康元年三月，尉氏雨血。
夫政刑舒缓，则有常燠赤祥之妖。
此岁正月，送愍怀太子幽于许宫。
天戒若曰，不宜缓恣奸人，将使太子冤死。
惠帝愚眊不悟，是月愍怀遂毙。
于是王室衅成，祸流天下。
京房《易传》曰：归狱不解，兹谓追非，厥咎天雨血，兹谓不亲，民有怨心，不出三年，无其宗人。
又曰：佞人禄，功臣戮，天雨血。
晋愍帝建兴四年十二月丙寅，丞相府斩督运令史淳于伯，血逆流上柱二丈三尺。
是时后将军褚裒镇广陵，丞相扬声北伐，伯以督运稽留及役使臧罪，依征军法戮之。
其息诉称：伯督运事讫，无所稽乏，受赇役使，罪不及死。
兵家之势，先声后实，实是屯戍，非为征军。
自四年以来，运漕稽停，皆不以军兴法论。
及有此变，司直弹劾众官，元帝又无所问。
于是频旱三年。
干宝以为冤气之应也。
郭景纯曰：血者水类，同属于《坎》，《坎》为法家。
水平润下，不宜逆流。
此政有咎失之征也。
《五行传》曰：简宗庙，不祷祠，废祭祀，逆天时，则水不润下。
谓水失其性而为灾也。
又曰：听之不聪，是谓不谋。
厥咎急，厥罚恆寒，厥极贫。
时则有鼓妖，时则有鱼孽，时则有豕祸，时则有耳疴，时则有黑眚、黑祥。
鱼孽，刘歆传以为介虫之孽，谓蝗属也。
魏文帝黄初四年六月，大雨霖，伊、洛溢至津阳城门，漂数千家，流杀人。
初，帝即位，自鄴迁洛，营造宫室，而不起宗庙，太祖神主犹在鄴。
尝于建始殿飨祭如家人之礼，终黄初不复还鄴，而圆丘、方泽、南北郊、社、稷等神位，未有定所。
简宗庙，废祭祀之罚也。
京房《易传》曰：颛事者知，诛罚绝理，厥灾水。
其水也，雨杀人已陨霜，大风天黄。
饥而不损，兹谓泰。
厥灾水，水流杀人也；
已水则地生虫。
厥灾水杀人。
追诛不解，兹谓不理。
厥水五谷不收。
大败不解，兹谓皆阴。
厥水流入国邑，陨霜杀谷。
吴孙权赤乌八年夏，茶陵县鸿水溢出，流漂二百余家；
十三年秋，丹阳故鄣等县又鸿水溢。
案权称帝三十年，竟不于建业创七庙，但有父坚一庙，远在长沙，而郊禋礼礼阙。
嘉禾初，群臣奏宜效祀，又弗许。
末年虽一南郊，而北郊遂无闻焉。
且三江、五湖、衡、霍、会稽，皆吴、楚之望，亦不见秩，反礼罗阳妖神，以求福助。
天意若曰，权简宗庙，不祷祠，废祭祀，示此罚，欲其感悟也。
太元元年，又有大风涌水之异。
明年四月，薨。
一曰，权时信纳谮诉，虽陆议勋重，子和储贰，犹不得其终。
与汉安帝听谗、免杨震、废太子同事也。
且赤乌中无年不用兵，百姓愁怨。
八年秋，将军马茂等又图逆云。
魏明帝景初元年九月，淫雨过常，冀、兗、徐、豫四州水出，没溺杀人，漂失财产。
帝自初即位，便淫奢极欲，多占幼女，或夺士妻，崇饰宫室，妨害农战，触情恣欲，至是弥甚。
号令逆时，饥不损役，此水不润下之应也。
吴孙亮五凤元年夏，大水。
又终吴世，不上祖宗之号，不修严父之礼，昭穆之数有阙。
亮及休、皓又并废二郊，不秩群神。
此简宗庙，不祭祀之罚也。
又是时，孙峻专政，阴胜阳之应乎。
吴孙休永安四年五月，大雨，水泉涌溢。
昔岁作浦里塘，功费无数，而田不可成，士卒死叛，或自贼杀，百姓愁怨，阴气盛也。
休又专任张布，退盛冲等，吴人贼之之应也。
吴孙休永安五年八月壬午，大雨震电，水泉涌溢。
晋武帝泰始四年九月，青、徐、兗、豫四州大水。
七年六月，大雨霖，河、洛、伊、沁皆溢，杀二百余人。
泰始二年，又除明堂南郊五帝坐，同称昊天上帝，一位而已。
又省先后配地之礼。
此简宗庙，废祭祀之罚，与汉成帝同事。
一曰，昔岁及此年，药兰泥、白虎文秦凉杀刺史胡烈、牵弘，遣田璋讨泥。
又司马望以大众次淮北御孙皓。
内外兵役，西州饥乱，百姓愁怨，阴气盛也。
百姓愁怨。阴气盛也。
咸宁初，始上祖宗号，太熙初，还复五帝位。
晋武帝咸宁元年九月，徐州水。
二年七月癸亥，河南魏郡暴水，杀百余人；
八月，荆州郡国五大水。
去年采择良家子女，露面入殿，帝亲简阅，务在姿色，不访德行。
有蔽匿者，以不敬论。
搢绅愁怨，天下非之。
阴盛之应。
咸宁三年六月，益、梁二州郡国八暴水，杀三百余人；
七月，荆州大水；
九月，始平郡大水；
十月，青、徐、兗、豫、荆、益、梁七州又水。
是时贾充等用事日盛，而正人疏外者多。
咸宁四年七月，司、冀、兗、豫、荆、扬郡国二十大水。
泰山流三百家，杀六千余人；
江夏亦杀人。
是时平吴后，王浚为元功，而诋劾妄加；
荀、贾为无谋，而并蒙重赏。
收吴姬五千，纳之后宫。
太康四年七月，司、豫、徐、兗、荆、扬郡国二十大水，伤秋稼，坏屋室，有死者。
太康六年三月，青、凉、幽、冀郡国十五大水。
太康七年九月，西方安定等郡国八大水。
太康八年六月，郡国八大水。
六月，城阳、东莞大水杀人；
是时帝即位已五载，犹未郊祀，烝尝亦多不身亲近。
班固曰：王者即位，必郊祀天地，望秩山川。
若乃不敬鬼神，政令违逆，则雾水暴至，百川逆溢，坏乡邑，溺人民，水不润下也。
按董仲舒说，水者，阴气盛也。
是时贾后乱朝，宠树贾、郭。
汉成帝时有此妖，班固以为王莽之象。
及赵伦篡位，即此应也。
伦废帝于此城，井溢所在，又天意乎元康八年九月，荆、扬、徐、兗、冀五州大水。
太元六年六月，荆、江扬三州大水。
是时贾后暴戾滋甚，韩谧骄猜弥扇，卒害太子，旋亦祸灭。
元康九年四月，宫中井水沸溢。
是时，齐王冏秉政专恣。
时将相力政，无尊主心。
是时，王导等潜怀翼戴之计。
阴气盛也。
晋元帝太兴三年六月，大水。
是时王敦内怀不臣，傲很作威，后终夷灭。
后终诛灭。
大兴四年七月，大水。
明年有石头之败。
晋成帝咸和元年五月，大水。
是时嗣主幼冲，母后称制，庾亮以元舅民望，决事禁中。
阴胜阳也。
咸和二年五月戊子，京都大水。
是冬，苏峻称兵，都邑涂炭。
是冬，郭默作乱，荆、豫共讨之，半岁乃定。
咸和七年五月，大水。
是时帝未亲务，政在大臣。
是年三月，石虎掠骑至历阳，四月，围襄阳。
于是加王导大司马，集徒旅；
又使赵胤、路永、刘仕、王允之、陈光五将军，各帅众戍卫。
百姓愁怨。
晋穆帝永和四年五月，大水。
又将相大臣，各争权政。
与咸和初同事也。
永和五年五月，大水。
永和六年五月，大水。
永和七年七月甲辰夜，涛水入石头，死者数百人。
又幼主在上，而殷、桓交恶，选徒聚甲，各崇私权。
一说涛入石头，江右以为兵占。
是后殷浩、桓温、谢尚、荀羡连年征伐。
晋穆帝升平二年五月，大水。
是时桓温权制朝廷，征伐是专。
升平五年四月，大水。
晋海西太和六年六月，京都大水，平地数尺，侵及太庙。
硃雀大航缆断，三艘流入大江。
丹阳、晋陵、吴国、吴兴、临海五郡又大水，稻稼荡没，黎庶饥馑。
初四年，桓温北伐败绩，十丧其九；
五年，又征淮南，逾岁乃克。
百姓愁怨之应也。
明年，妖贼卢竦率其属数百人入殿，略取武库三库甲仗，游击将军毛安之讨灭之。
是时孝武幼弱，政在将相。
太元五年，大水。
去年氐贼攻没襄阳，又向广陵。
于是逼徙江、淮民悉令南渡，三州失业，道馑相望。
谢玄虽破句难等，自后征戍不已。
太元十年夏，大水。
初八年，破苻坚，自后有事中州，役无已岁。
太元十三年十二月，涛水入石头。
明年，丁零、鲜卑寇扰司、兗镇戍，西、北疲于奔命。
太元十五年七月，兗州大水。
是时缘河纷争，征戍勤悴。
太元十七年六月甲寅，涛水入石头，毁大航，漂船舫，有死者；
京口西浦，亦涛入杀人。
永嘉郡潮水涌起，近海四县人民多死。
后四年帝崩，而王恭再攻京师。
京师亦发大众以御之。
太元十九年七月，荆州、彭城大水伤稼。
太元二十一年五月癸卯，大水。
是时政事多弊，兆庶非之。
晋安帝隆安三年五月，荆州大水。去年，殷仲堪举兵向京都；
是年春，又杀郗恢。
阴盛之应也。
仲堪寻亦败亡。
是时司马元显作威陵上，又桓玄擅西夏，孙恩乱东国。
阴胜阳之应也。
其明年二月庚寅夜，涛水入石头。
是时贡使商旅，方舟万计，漂败流断，骸胔相望。
三月，义军克京都，玄败走，遂夷灭。
元兴三年二月己丑朔夜，涛水入石头，漂没杀人，大航流败。
晋安帝义熙元年十二月己未，涛水入石头。
义熙二年十二月己未夜，涛水入石头。
明年，骆球父环潜结桓胤、殷仲文等谋作乱，刘稚亦谋反，凡所诛灭数十家。
义熙三年五月丙午，大水。
义熙四年十二月戊寅，涛水入石头。
明年，王旅北讨鲜卑。
义熙六年五月丁巳，大水。
乙丑，卢循至蔡洲。
义熙八年六月，大水。
义熙九年五月辛巳，大水。
义熙十年五月丁丑，大水；
戊寅，西明门地穿涌水出，毁门扉及限；
七月乙丑，淮北灾风大水杀人。
义熙十一年七月丙戌，大水，淹渍太庙，百官赴救。
明年，王旅北讨关、河。
宋文帝元嘉五年六月，京邑大水。
七年，右将军到彦之率师入河。
元嘉十一年五月，京邑大水。
十三年，司空檀道济诛。
元嘉十二年六月，丹阳、淮南、吴、吴兴、义兴五郡大水，京邑乘船。
元嘉十八年五月，江水泛溢，没居民，害苗稼。
明年，右军将军裴方明率雍、梁之众伐仇池。
元嘉十九年、二十年，东诸郡大水。
元嘉二十九年五月，京邑大水。
孝武帝孝建元年八月，会稽大水，平地八尺。
后二年，虏寇青、冀州，遣羽林军卒讨伐。
大明四年八月，雍州大水。
顺帝升明元年七月，雍州大水，甚于关羽樊城时。
升明二年二月，于潜翼异山一夕五十二处水出，流漂居民。
七月丙午朔，涛水入石头，居民皆漂没。
庶征之恆寒，刘歆以为大雨雪、及未当雨雪而雨雪、及大雨雹、陨霜杀菽草，皆常寒之罚也。
京房《易传》曰：有德遭险，兹谓逆命。
厥异寒。
诛罚过深，当燠而寒，尽六日，亦为雹。
害正不诛，兹谓养贼。
寒七十二日，杀飞禽。
道人始去，兹谓伤。
其寒物无霜而死，涌水出。
战不量敌，兹谓辱命。
其寒虽雨物不茂。
吴孙权嘉禾三年九月朔，陨霜伤谷。
按刘向说：诛罚不由君出，在臣下之象也。
是时校事吕壹专作威福，与汉元帝时石显用事陨霜同应。
班固书九月二日，陈寿言朔，皆明未可以伤谷也。
壹后亦伏诛。
京房《易传》曰：兴兵妄诛，兹谓亡法。
厥灾霜，夏杀五谷，冬杀麦。
诛不原情，兹谓不仁。
其霜夏先大雷风，冬先雨，乃陨霜，有芒角。
贤圣遭害，其霜附木不下地。
佞人依刑，兹谓私贼。
其霜在草根土隙间。
其霜反在草下。
嘉禾四年七月，雨雹，又陨霜。
案刘向说：雹者阴胁阳。
是时吕壹作威用事，诋毁重臣，排陷无辜。
自太子登以下，咸患毒之，而壹反获封侯宠异。
与《春秋》公子遂专任，雨雹同应也。
汉安帝信谗，多杀无辜，亦雨雹。
董仲舒曰凡雹皆为有所胁，行专一之政故也。
吴孙权赤乌四年正月，大雪，平地深三尺，鸟兽死者太半。
是年夏，全琮等四将军攻略淮南、襄阳，战死者千余人。
与汉景、武大雪同事也。
赤乌十一年四月，雨雹。
是时权听谗，将危太子。
其后硃据、屈晃以迕意黜辱，陈象以忠谏族诛，而太子终废。
此有德遭险，诛罚过深之应也。
有步阐、杨肇之败，死伤甚众。
泰始九年四月辛未，陨霜。
是时贾充亲党比周用事。
与鲁定公、汉元帝时陨霜同应也。
晋武帝咸宁三年八月，平原、安平、上党、秦郡霜害三豆。
咸宁三年八月，河间暴风寒冰，郡国五陨霜伤谷。
是后大举征吴，马隆又帅精勇讨凉州。
咸宁五年五月丁亥，钜鹿、魏郡雨雹伤禾、麦；
丙辰，又雨雹，损伤秋麦千三百余顷，坏屋百三十余间；
癸亥，安定雨雹；
七月丙申，魏郡又雨雹；
闰月壬子，新兴又雨雹；
八月庚子，河东、弘农又雨雹，兼伤秋稼三豆。
太康元年四月庚午，畿内县二及东平范阳县雨雹；
癸酉，畿内县五又雨雹。
是时王浚有大功，而权戚互加陷抑，帝从容不断。
阴胁阳之应也。
太康二年二月辛酉，殒霜于济南、琅邪，伤麦；
壬申，琅邪雨雪伤麦；
三月甲午，河东陨霜害桑。
太康二年五月丙戌，城阳、章武、琅邪伤麦；
太康二年六月，郡国十六雨雹。
太康五年七月甲辰，中山雨雹；
九月，南安大雪折木。
太康八年四月，齐国、天水二郡陨霜；
太康九年正月，京都大风雨雹，发屋拔木；
四月，陇西陨霜。
太康十年四月，郡国八陨霜。
元康三年四月，荥阳雨雹；
弘农湖、华阴又雨雹，深三尺。
是时贾后凶淫专恣，与《春秋》鲁桓夫人同事。
元康五年六月，东海雨雹，深五寸；十二月，丹阳雨雹。
元康六年三月，东海陨霜杀桑、麦。
元康七年五月，鲁国雨雹；
七月，秦、雍二州陨霜杀稼。
元康九年三月旬有八日，河南、荥阳、颍川陨霜伤禾；
五月，雨雹。
是时贾后凶躁滋甚，是冬遂废愍怀。
是时齐王冏专政。
十月，襄城、河南、高平、平阳风雹，折木伤稼。
晋惠帝光熙元年闰八月甲申朔，霰雪。
刘向曰：盛阳雨水汤热，阴气胁之，则转而为雹。
盛阴雨雪凝滞，阳气薄之，则散而为霰。
今雪非其时，此听不聪之应也。
晋孝怀帝永嘉元年十二月冬，雪平地三尺。
晋愍帝建兴元年十一月戊午，会稽大雨震电。
己巳夜，赤气曜于西北。是夕，大雨震电。
案刘向说，雷以二月出，八月入。
此月雷电者，阳不闭藏也。
既发泄而明日便大雪，皆失节之异也。
是时刘载僭号平阳，李雄称制于蜀，九州幅裂，西京孤微。
为君失时之象。
晋元帝太兴二年三月丁未，成都风雹杀人。
太兴三年三月，海盐郡雨雹。
是时王敦陵上。
太宁二年四月庚子，京都大雨雹，燕雀死。
太宁三年三月丁丑，雨雹；
癸巳，陨霜；
四月，大雨雹。
是年帝崩，寻有苏峻之乱。
晋成帝咸和六年三月癸未，雨雹。
是时帝幼弱，政在大臣。
其日李雄死。
晋成帝咸康二年正月丁巳，皇后见于太庙。
其夕雨雹。
是时政在将相，阴气盛也。
与《春秋》鲁昭公时季孙宿专政同事。
刘向曰：凡雨，阴也，雪又雨之阴也。
晋穆帝永和三年八月，冀方大雪，人马多冻死。
永和五年六月，临漳暴风震霆，雨雹大如升。
明年八月，桴罕护军张瓘帅宗混等攻灭张祚，更立张曜灵弟玄靓。
京房《易传》曰：夏雨雪，戒臣为乱。
永和十一年四月壬申朔，雪；
十二月戊午，雷；
己未，雷。
是时帝幼，母后称制，政在大臣。
晋孝武帝太元二年四月己酉，雨雹；
是时帝幼弱，政在将相。
太元十二年四月己丑，雨雹。
是时有事中州，兵役连岁。
太元二十一年四月丁亥，雨雹。
太元二十一年十二月，连雪二十三日。
是时嗣主幼冲，冢宰专政。
晋安帝隆安二年三月乙卯，雨雹。
是秋，王恭、殷仲堪入伐，终皆诛。
晋安帝元兴二年十二月，酷寒过甚。
是时桓玄篡位，政事烦苛，是其应也。
晋氏失在舒缓，玄则反之。
刘向曰：周衰无寒岁，秦灭无燠年。
雷霰不应同日，失节之应也。
二月，义兵起，玄败。
元兴三年四月丙午，江陵雨雹。
是时安帝蒙尘。
是时四方未一，钲鼓日戒。
义熙五年三月己亥，雪深数寸。
义熙五年五月癸巳，溧阳雨雹；
九月己丑，广陵雨雹。
明年，卢循至蔡洲。
义熙五年九月己丑，广陵雨雹。
义熙六年五月壬申，雨雹。
义熙八年四月辛未朔，雨雹；
六月癸亥，雨雹，大风发屋。
是秋，诛刘籓等。
义熙十年四月辛卯，雨雹。
宋文帝元嘉九年春，京都雨雹，溧阳、盱眙尤甚，伤牛马，杀禽兽。
元嘉十八年三月，雨雹。
二十五虏寇青州。
元嘉二十五年正月，积雪冰寒。
元嘉二十九年五月，盱眙雨雹，大如鸡卵。
三十年，国家祸乱，兵革大起。
孝武帝大明元年十二月庚寅，大雪，平地二尺余。
明年，虏侵冀州，遣羽林军北讨。
明帝泰始五年四月壬辰，京邑雨雹。
后废帝元徽三年五月乙卯，京邑雨雹。
魏明帝景初中，洛阳城东桥、洛水浮桥桓楹，同日三处俱震；
寻又震西城上候风木飞乌。
时劳役大起，帝寻晏驾。
吴孙权赤乌八年夏，震宫门柱；
又击南津大桥桓楹。
孙亮建兴元年十二月朔，大风震电；
是月又雷雨。
义同前说。
亮终废。
晋武帝太康六年十二月甲申朔，淮南郡震电。
太康七年十二月己亥，毗陵雷电，南沙司盐都尉戴亮以闻。
太康十年十二月癸卯，庐江、建安雷电大雨。
晋惠帝永康元年六月癸卯，震崇阳陵标西南五百步，标破为七十片。
是时贾后陷害鼎辅，宠树私戚。
与汉桓帝时震宪陵寝同事也。
晋惠帝永兴二年十月丁丑，雷电。
晋怀帝永嘉四年十月，震电。
晋元帝永昌二年七月丙子朔，雷震太极殿柱。
永昌二年十一月，会稽、吴郡雨震电。
晋明帝太宁元年七月丙子朔，震太极殿柱。
晋成帝咸和元年十月己巳，会稽郡大雨震电。
咸和三年六月辛卯，临海大雷，破郡府内小屋柱十枚，杀人。
咸和三年九月二日立冬，会稽震电。
咸和四年十二月，吴郡、会稽震电。
咸和四年十二月，丹阳震电。
晋穆帝永和七年十月壬午，雷雨、震电。
乙丑，又雷。
升平五年十月庚午，雷发东南。
晋孝武帝太元五年六月甲寅，雷震含章殿四柱。
太元五年十二月，雷声在南方。
太元十四年七月甲寅，震宣阳门西柱。
晋安帝隆安二年九月壬辰，雨雷。
晋安帝元兴三年，永安皇后至自巴陵。
将设仪导入宫，天雷，震人马各一俱殪。
晋安帝义熙四年十一月辛卯朔，西北疾风；
癸丑，雷。
义熙五年六月丙寅，震太庙，破东鸱尾，彻壁柱。
义熙六年十二月壬辰，大雷。
元嘉五年六月丙寅，震太庙，破东鸱尾，彻壁柱。
元嘉六年正月丙寅，雷且雪。
元嘉九年十一月甲戌，雷且雪。
元嘉十四年，震初宁陵口标，四破至地。
十七年，废大将军彭城王义康。
骨肉相害，自此始也。
泰始四年十一月癸卯朔，雷震。
元徽三年九月丁未，雷。
元徽三年十月辛未，雷；
甲戌，又雷。
从帝升明三年二月二十四日丙申，震建阳门。
晋惠帝元康九年三月，有声若牛，出许昌城。
十二月，废太子，幽于许宫。
按《春秋》晋文公柩有声如牛，刘向以为鼓妖。
其说曰：声如此，怒象也。
将有急怒之谋，以生兵甲之祸。
明年，贾后遣黄门孙虑杀太子，击以药杵，声闻于外。
苏峻在历阳，外营将军鼓自鸣，如人弄鼓者。
峻手自斫之，曰：我乡土时有此，则城空矣。
俄而作乱夷灭。
此听不聪之罚，鼓妖先作也。
石虎末，洛阳城西北九里石牛在青石趺上，忽鸣唤，声闻四十里。
虎遣人打落两耳及尾，铁钉钉四脚。
案刘向说以为：雷当托于云，犹君托于臣。
无云而雷，此君不恤下，下民将叛之象也。
及帝崩而天下渐乱，孙恩、桓玄交陵京邑。
吴兴长城县夏架山有石鼓，长丈余，面径三尺所，下有盘石为足，鸣则声如金鼓，三吴有兵。
晋安帝隆安中大鸣，后有孙灵秀之乱。
魏齐王嘉平四年五月，有二鱼集于武库屋上。
此鱼孽也。
王肃曰：鱼生于渊，而亢于屋，介鳞之物，失其所也。
边将其殆有弃甲之变乎。
后果有东关之败。
干宝又以为高贵乡公兵祸之应。
二说皆与班固旨同。
晋武帝太康中，有鲤鱼二见武库屋上。
干宝曰：武库兵府，鱼有鳞甲，亦兵类也。
鱼既极阴，屋上太阳，鱼见屋上，象至阴以兵革之祸干太阳也。
至惠帝初，诛杨骏，废太后，矢交馆阁。
元康末，贾后谤杀太子，寻亦诛废。
十年间，母后之难再兴，是其应也。
此豕祸也。
京房《易妖》曰：鱼去水，飞入道路，兵且作。
魏文帝黄初三年七月，冀州大蝗，民饥。
案蔡邕说：蝗者，在上贪苛之所致也。
是时孙权归从，帝因其有西陵之役，举大众袭之，权遂背叛。
晋武帝泰始十年六月，蝗。
是时荀、贾任政，疾害公直。
晋孝怀帝永嘉四年五月，大蝗，自幽、并、司、冀至于秦、雍，草木牛马毛鬣皆尽。
是时天下兵乱，渔猎生民，存亡所系，唯司马越、苟晞而已，而竞为暴刻，经略无章。
晋愍帝建兴四年六月，大蝗。
去岁胡寇频攻北地、冯翊，暐允等悉众御之。
是时又御刘曜，为曜所破，西京遂溃。
晋元帝太兴元年六月，兰陵合乡蝗，害禾稼。
乙未，东莞蝗虫纵广三百里，害苗稼。
太兴元年八月，冀、青、徐三州蝗食生草尽，至于二年。是时中州沦丧，暴乱滋甚。
太兴三年五月癸丑，徐州及扬州江西诸郡蝗，吴民多饿死。
去年，王敦并领荆州，苛暴之衅，自此兴矣。
又是年初，徐州刺史蔡豹帅众伐周抚。
晋孝武帝太元十五年八月，兗州蝗。
是时丁零寇兗、豫，鲜卑逼河南，征戍不已。
太元十六年五月，飞蝗从南来，集堂邑县界，害苗稼。
是年春，发取江州兵营甲士二千人家口六七千人，配护军及东宫，后寻散亡殆尽；又边将连有征杀。
吴孙皓宝鼎元年，野豕入右司马丁奉营。
后奉见遣攻谷阳，无功反，皓怒，斩其导军。
及举大众北出，奉及万彧等相谓曰：若至华里，不得不各自还也。
此谋泄，奉时虽已死，皓追讨谷阳事，杀其子温，家属皆远徙。
龚遂曰：山野之兽，来入宫室，宫室将空。
晋孝怀帝永嘉中，寿春城内有豕生两头而不活。
时通数者窃谓曰：夫豕，北方之畜，胡、狄象也。
两头者，无上也。
生而死，不遂也。
天意若曰，勿生专利之谋，将自致倾覆也。
周馥不悟，遂欲迎天子，令诸侯，俄为元帝所败。
石勒亦寻渡淮，百姓死者十八九。
晋愍帝建武元年，有豕生八足。
京房《易传》曰：凡妖作，各象其类。
足多者，所任邪也。
是后有刘隗之变。
晋成帝咸和六年六月，钱塘民家豭豕生两子，皆人面，如胡人状，其身犹豕。
京房《易妖》曰：豕生人头豕身者，邑且乱亡。
晋孝武帝太元十年四月，京都有豕，一头二身八足。
十三年，京都民家豕产子，一头二身八足。
并与建武同妖也。
是后宰相沈酗，不恤朝政，近习用事，渐乱国纲，至于大坏也。
晋孝怀帝永嘉五年十二月，黑气四塞。
近黑祥也。
有黑气暴起，占有兵。
明年，虏南寇至瓜步，饮马于江。
晋武帝太康五年六月，任城、鲁国池水皆赤如血。
案刘向说，近火沴水也。
京房《易传》曰：淫于色，贤人潜，国家危，厥异水流赤。
晋穆帝升平三年二月，凉州城东池中有火；
四年四月，姑臧泽水中又有火。
此火沴水之妖也。
明年，张天锡杀中护军张邕。
邕，执政臣也。
桓玄讽吴郡使言开除，以为己瑞。俄而玄败。
《五行传》曰：治宫室，饰台榭，内淫乱，犯亲戚，侮父兄，则稼穑不成。
谓土失其性而为灾也。
《五行传》曰：皇之不极，是谓不建。
时则有脂夜之妖，时则有华孽，时则有牛祸，时则有心腹之痾，时则有黄眚、黄祥，时则有金木水火沴土。
班固曰：不言惟而独曰时则有者，非一冲气所沴，明其异大也。
华孽，刘歆传以为蠃虫之孽，谓螟属也。
吴孙皓时，尝岁无水旱，苗稼丰美，而实不成，百姓以饥，皞境皆然，连岁不已。
吴人以为伤露，非也。
南不应。
皓初迁都武昌，寻迁建业，又起新馆，缀饰珠玉，壮丽过甚，破坏诸宫，增修苑囿，犯暑妨农，官民疲怠。
《月令》，季夏不可以兴土功。
此治宫室饰台榭之罚，与《春秋》鲁庄公三筑台同应也。
班固曰：无水旱之灾，而草木百谷不熟，皆为稼穑不成。
晋穆帝永和十年，三麦不登，至关西亦然。
自去秋至是夏，无水旱，无麦者，如刘向说也。
又俗云，多苗而不实为伤，又其义也。
遂不贺也。
魏齐王正始九年十一月，大风数十日，发屋折树；
十二月戊子晦，尤甚，动太极东阁。
魏齐王嘉平元年正月壬辰朔，西北大风，发屋折木，昏尘蔽天。
按管辂说此为时刑，大风，执政之忧也。
是时曹爽区瞀目专，骄僭过度，天戒数见，终不改革。
此思心不睿，恆风之罚也。
后逾旬而爽等灭。
京房《易传》曰：众逆同志，至德乃潜，厥异风。
其风也，行不解，物不长，雨小而伤。
政悖德隐，兹谓乱。
厥风先风不雨，大风暴起，发屋折木。
守义不进，兹谓眊。
厥风与云俱起，折五谷茎。
臣易上政，兹谓不顺。
甲戌，又风，发屋折木。
赋敛不理，兹谓祸。
厥风绝经纪，止即温，温即虫。
侯专封，兹谓不统。
厥风疾而树不摇，谷不成。
辟不思道利，兹谓无泽。
厥风不摇木，旱无云，伤禾。
公常于利，兹谓乱。
厥风微而温，生虫蝗，害五谷。
弃正作淫，兹谓惑。
厥风温，螟虫起，害有益人之物。
侯不朝，兹谓叛。
厥风无恆，地变赤，雨杀人。
吴孙权太元元年八月朔，大风，江海涌溢，平地水深八尺，拔高陵树二株，石碑蹉动，吴城两门飞落。
按华核对，役繁赋重，区瞀不睿之罚也。
明年，权薨。
吴孙亮建兴元年十二月丙申，大风震电。
是岁，魏遣大众三道来攻，诸葛恪破其东兴军，二军亦退。
明年，恪又攻新城，丧众大半，还伏诛。
是时孙綝一门五侯，权倾吴主，风雾之灾，与汉五侯、丁、傅同应也。
十二月丁卯夜，又大风，发木扬沙。
晋武帝泰始五年五月辛卯朔，广平大风折木。
咸宁元年五月甲申，广陵、司吾、下邳大风折木。
咸宁三年八月，河间大风折木。
晋武帝太康二年五月，济南大风，折木伤麦。
太康二年六月，高平大风折木，发坏邸阁四十余区。
太康八年六月，郡国八大风。
太康九年正月，京都风雹，发屋拔木。
后二年，宫车晏驾。
晋惠帝元康四年六月，大风雨拔树。
元康五年四月庚寅夜，暴风，城东渠波浪；
七月，下邳大风，坏庐舍；
元康九年六月，飚风吹贾谧朝服，飞数百丈。
明年，谧诛。
元康九年十一月甲子朔，京都连大风，发屋折木。
十二月，太子废。
晋惠帝永康元年二月，大风拔木。
己卯，丧柩发许还洛，是日，大风雷电，帏盖飞裂。
永康元年四月，张华第舍飚风折木，飞缯轴六七。
是月，华遇害。
永康元年十一月戊子朔，大风从西北来，折木飞石。
明年正月，赵王伦篡位。
晋惠帝永兴元年正月癸酉，赵王伦祠太庙，灾风暴起，尘沙四合。
其年四月，伦伏辜。
晋元帝永昌元年七月丙寅，大风拔木，屋瓦皆飞。
永昌元年八月，暴风坏屋，拔御道柳树百余株。
其风纵横无常，若风自八方来者。
十一月，宫车晏驾。
晋成帝咸康四年三月壬辰，成都大风，发屋折木。
四月，李寿袭杀李期。
是日疾风。
升平五年正月戊戌朔，疾风。
晋海西公太和六年二月，大风迅急。
晋孝武帝宁康元年三月戊申朔，暴风迅起，从丑上来，须臾转从子上来，飞沙扬砾。
晋孝武帝太元元年二月乙丑朔，暴风折木。
太元二年闰三月甲子朔，暴风疾雨俱至，发屋折木。
太元二年六月，长安大风拔苻坚宫中树。
其后坚再南伐，身戮国亡。
太元四年八月乙未，暴风。
太元十二年正月壬午夜，暴风。
太元十二年七月甲辰，大风拔木。
太元十七年六月乙未，大风折木。
晋安帝元兴二年二月甲辰，大风雨，大航门屋瓦飞落。
明年，桓玄篡位，由此门入。
元兴三年正月，桓玄游大航南，飘风飞其卑兒盖。
三月，玄败。
元兴三年五月，江陵大风折木。
是月，桓玄败于峥嵘洲，身亦屠裂。
元兴三年十一月丁酉，大风，江陵多死者。
晋安帝义熙四年十一月辛卯朔，西北疾风起。
义熙五年闰十月丁亥，大风发屋。
义熙六年五月壬申，大风拔北郊树，树几百年也。
琅邪、扬州二射堂倒坏。
是日，卢循大舰漂没。
是冬，王师南讨。
义熙十年四月己丑朔，大风拔木。
义熙十年六月辛亥，大风拔木。
明年，西讨司马休之。
宋少帝景平二年正月癸亥朔旦，暴风发殿庭，会席翻扬数十丈。
五月，帝废。
文帝元嘉二十六年二月庚申，寿阳骤雨，有回风云雾，广三十许步，从南来，至城西回散灭。
当其冲者，室屋树木摧倒。
元嘉二十九年三月，大风，拔木飞瓦。
元嘉三十年正月，大风拔木，雨冻杀牛马，雷电晦冥。
二月，宫车晏驾。
孝武帝大明七年，风吹初宁陵隧口左标折。
钟山通天台新成，飞倒，散落山涧。
明年闰五月，帝崩。
前废帝永光元年正月乙未朔，京邑大风。
明帝泰始二年三月丙申，京邑大风。
泰始二年四月甲子，京邑大风。
泰始二年五月丁未，京邑大风。
泰始二年五月己酉，京邑大风。
泰始二年九月乙巳，京邑大风。
元徽三年三月丁卯，京邑大风。
元徽三年六月甲戌，京邑大风。
元徽五年三月庚寅，京邑大风，发屋折木。
元徽五年六月甲寅，京邑大风。
魏高贵乡公正元二年闰正月戊戌，大风晦暝，行者皆顿伏。
近夜妖也。
刘向曰：正昼而暝，阴为阳，臣制君也。
时晋景王讨毋丘俭，是日始发。
魏元帝景元三年十月，京都大震，昼晦。
班固曰：夜妖者，云风并起而杳冥，故与常风同象也。
刘向《春秋说》云：天戒若曰，勿使大夫世官，将令专事，冥晦。
明年，鲁季友卒，果世官而公室卑矣。
魏见此妖，晋有天下之应也。
晋孝武帝太元十三年十二月乙未，大风晦暝。
其后帝崩，而诸侯违命，干戈内侮，权夺于元显，祸成于桓玄。
晋孝武咸宁元年七月，郡国螟；
九月，青州又螟。
咸宁元年七月，郡国有青虫食禾稼。
咸宁四年，司、冀、兗、豫、荆、扬郡国皆螟。
晋武帝太康四年，会稽彭蜞及蟹皆化为鼠，甚众，覆野，大食稻为灾。
太康九年八月，郡国二十四螟，螟说与蝗同。
是时帝听谗诉。
晋惠帝元康二年九月，带方、含资、提奚、南新、长岑、海冥、列口虫食禾叶荡尽。
时司马越专政。
贪苛之应也。
永宁元年十月，南安、巴西、江阳、太原、新兴、北海青虫食禾叶，甚者十伤五六。
永宁元年十二月，郡国八螟。
近牛祸也。
是时帝多疾病，深以后事为念，而托付不以至公，思心瞀乱之应也。
晋惠帝太安中，江夏张骋所乘牛言曰：天下方乱，乘我何之骋惧而还，犬又言曰：归何蚤也。
寻后牛又人立而行。
骋使善卜者卦之。
谓曰：天下将有兵乱，为祸非止一家。
其年张昌反，先略江夏，骋为将帅。
于是五州残乱，骋亦族灭。
京房《易妖》曰：牛能言，如其言占吉凶。
《易萌气枢》曰：人君不好士，走马被文绣，犬狼食人食，则有六畜妖言。
时天子诸侯不以惠下为务，又其应也。
晋愍帝建武元年，曲阿门牛生犊，一体两头。
元帝太兴元年，武昌太守王谅牛生子，两头八足，两尾共一腹。
三年后死。
又有牛生一足三尾，皆生而死。
按司马彪说，两头者，政在私门，上下无别之象也。
京房《易传》曰：足多者，所任邪也。
足少者，下不胜任也。
其后皆有此应。
晋元帝太兴四年十二月，郊牛死。
按刘向说《春秋》郊牛死曰，宣公区瞀昏乱，故天不飨其祀。
元帝中兴之业，实王导之谋也。
刘隗探会主意，以得亲幸，导见疏外。
晋成帝咸和二年五月，护军牛生犊，两头六足。
是冬，苏峻作乱。
咸和七年，九德民袁荣家牛产犊，两头八足，二尾共身。
京房《易传》：杀无罪，则牛生妖。
桓玄之国在荆州，诣刺史殷仲堪，行至鹤穴，逢一老公，驱青牛，形色瑰异。
乘至零陵泾溪，骏驶非常，因息驾饮牛。牛径入江水不出。
宋文帝元嘉三年，司徒徐羡之大兒乔之行欲入广莫门。
牛径将入廷尉寺，左右禁捉不能禁。
明日被收。
元嘉二十九年，晋陵送牛，角生右胁，长八尺。
明年二月，东宫为祸。
蜀刘备章武二年，东伐。
二月，自秭归进屯夷道。
六月，秭归有黄气见，长十余里，广数十丈。
后逾旬，备为陆逊所破。
近黄祥也。
魏齐王正始中，中山王周南为襄邑长。
有鼠从穴出，语曰：王周南，尔以某日死。
鼠还穴。
后至期，更冠帻皁衣出，语曰：周南，汝日中当死。
日适中，鼠曰：周南，汝不应我，复何道。
按司马彪说，政在私门，二头之象也。
案班固说，此黄祥也。
是时曹爽秉政，竞为比周，故鼠作变也。
宋孝武大明七年春，太湖边忽多鼠。
其年夏，水至，悉变成鲤鱼。
民人一日取，转得三五十斛。
明年，大饥。
案杨宣对，近土气，乱之祥也。
晋元帝永昌二年正月癸巳，黄雾四塞。
晋穆帝永和七年三月，凉州大风拔木，黄雾下尘。
是时张重华纳谮，出谢艾为酒泉太守，而所任非其人。
至九年死，嗣子见弑。
京房《易传》曰：闻善不予，兹谓不知。
厥异黄，厥咎聋，厥灾不嗣。
黄者，有黄浊气四塞天下，蔽贤绝道，故灾至绝世也。
晋安帝元兴元年十月丙申朔，黄雾昏浊，不雨。
宋文帝元嘉十八年秋七月，天有黄光，洞照于地。
太子率更令何承天谓之荣光，太平之详，上表称庆。
吴孙权黄武四年，江东地连震。
是时权受魏爵命，为大将军、吴王，改元专制，不修臣迹。
京房《易传》曰：臣事虽正，专必震。
董仲舒、刘向并云臣下强盛，将动而为害之应也。
魏明帝青龙二年十一月，京都地震，从东来，隐隐有声，屋瓦摇。
是秋，吴将硃然围江夏，荆州刺史胡质击退之。
明年，讨平之。
赤乌二年正月，地又再震。
是时吕壹专政，步骘上疏曰：伏闻校事，吹毛求瑕，趣欲陷人，成其威福，无罪无辜，横受重刑，虽有大臣，不见信任。
如此，天地焉得无变。
故嘉禾六年、赤乌二年，地连震动，臣下专政之应也。
是时曹爽专政，迁太后于永宁宫，太后与帝相泣而别。
连年地震，是其应也。
吴孙权赤乌十一年二月，江东地仍震。
是时权听谗，寻黜硃据，废太子。
时宦人黄皓专权。
按司马彪说，奄宦无阳施，犹妇人也。
此皓见任之应，与汉和帝时同事也。
是冬，蜀亡。
是年冬，新平氐、羌叛。
明年，孙皓大遗众入涡口。
叛虏寇秦、凉，刺史胡烈、苏愉并为所害。
武帝世，始于贾充，终于杨骏，阿党昧利，苟专权宠，终丧天下，由是也。
末年所任转敝，故亦一年六震，是其应也。
裴叔则曰：晋德所以不比隆尧、舜者，以有贾充诸人在朝。
咸宁四年六月丁未，阴平、广武地震；甲子，阴平、广武地又震。
太康五年正月壬辰，地震。
四月辛酉，长沙、南海等郡国八地震；
七月至于八月，地又四震，其三有声如雷。
元康四年二月，蜀郡山崩杀人；
五月壬子，寿春山崩，洪水出，城坏，地坠方三十丈，水出杀人。
六月，寿春大雷震，山崩地坼，家人陷死，上庸郡亦如之。
八月，上谷地震，水出，杀百余人。
居庸地裂，广三十六丈，长八十四丈，水出，大饥。
上庸四处山崩地陷，广三十丈，长百三十丈，水出杀人。
十月，京都地震；
十一月，荥阳、襄城、汝阴、梁国、南阳地皆震；
十二月，京都又震。
是时贾后乱朝，据权专制，终至祸败之应也。
汉邓太后摄政时，郡国地震。
李固以为：地，阴也，法当安静。
今乃越阴之职，专阳之政，故应以震。
京房《易传》曰：无德专禄，兹谓不顺。
厥震动，丘陵涌水出。
又曰：小人剥庐，厥妖山崩。
兹谓阴乘阳，弱胜强。
又曰：阴背阳，则地裂。
是时长沙王专政。
是时幼主在上，权倾于下，四方云扰，兵乱不息。
晋元帝太兴元年四月，西平地震，涌水出；
干宝曰：王敦陵上之应。
太兴二年五月癸丑，祁山地震，山崩杀人。
太兴三年四月庚寅，丹阳、吴郡、晋陵地震。
其年，南平郡山崩，出雄黄数千斤。
四月己未，豫章地震。
是年，苏峻作乱。
是时政在臣下。
是时嗣主幼冲，母后称制，政在臣下，所以连年地震。
永和九年八月丁酉，京都地震，有声如雷。
永和十年正月丁酉，地震，有声如雷，鸡雉鸣呴。
永和十一年四月乙酉，地震；五月丁未，地震。
是时政在将相，人主南面而已。
张天锡降亡之象也。
是时桓温专政。
晋海西太和元年二月，凉州地震水涌。
晋孝武帝宁康元年十月辛未，地震。
是时嗣主幼冲，政在将相。
宁康二年七月甲午，凉州地震山崩。
是后缘河诸将，连岁兵役。
太元十五年三月己酉朔夜，地震。
十二月己未，地又震。
是时群小弄权，天下侧目。
太元十八年正月癸亥朔，地震；
二月乙未，地震。
晋安帝义熙四年正月壬子夜，地震有声；
义熙五年正月戊戌夜，寻阳地震，有声如雷。
明年，卢循下。
义熙八年，自正月至四月，南康、庐陵地四震。
明年，王旅西讨荆、益。
时遣军经略司、兗。
元嘉十五年七月辛未，地震。
大明六年七月甲申，地震，有声自河北来，鲁郡山摇地动，彭城城女墙四百八十丈坠落，屋室倾倒，兗州地裂泉涌，二年不已。
其后虏主死，兗州刺史夏侯祖权卒。
泰始四年七月己酉，东北有声如雷，地震。
明帝泰豫元年闰七月甲申，东北有声如雷，地震。
七月，帝殒。
宋文帝元嘉二十五年，青州城南地，远望见地中如水有影，人马百物皆见影中，积年乃灭。
吴孙权赤乌十三年八月，丹阳、句容及故鄣、宁国诸山崩，鸿水溢。
按刘向说，山，阳，郡也；
水，阴，民也。
天戒若曰，君道崩坏，百姓将失其所也。
与《春秋》梁山崩，汉齐、楚众山发水同事也。
夫三代命祀，祭不越望，吉凶祸福，不是过也。
吴虽帝，其实列国，灾发丹阳，其天意矣。
国主山川，山崩川竭，亡之征也。
后二年而权薨，薨二十六年而吴亡。
此魏亡之征也。
其冬，晋有天下。
太始四年七月，泰山崩，坠三里。
此晋之咎征也。
至帝晏驾，而禄去王室，怀、愍沦胥于北，元帝中兴于南，是其应也。
京房《易传》曰：自上下者为崩，厥应泰山之石颠而下，圣王受命，人君虏。
太康七年七月，硃提之大泸山崩，震坏郡舍；
阴平之仇池崖陨。
殿前地陷，方五尺，深数丈。
晋惠帝元康四年五月壬子，地陷，方三十丈，杀人。
元康四年八月，居庸地裂，广三十丈，长百三十丈，水出杀人。
永嘉三年八月乙亥，鄄城城无故自坏七十余丈，司马越恶之，迁于濮阳。
越卒陵上，终亦受祸。
永嘉三年七月戊辰，当阳地裂三所，所广三丈，长二百余步。
京房《易传》曰：地坼裂者，臣下分离，不肯相从也。
其后司马越、苟晞交恶，四方牧伯莫不离散，王室遂亡。
晋元帝太兴四年八月，常山崩，水出，滹沱盈溢，大木倾拔。
晋惠帝元康九年六月夜，暴雷雨。
贾谧斋屋柱陷入地，压谧床帐。
此木沴土，土失其性，不能载也。
晋惠帝光熙元年五月，范阳地然，可以爨。
此火沴土也。
是时礼乐征伐自诸侯出。
晋安帝义熙八年三月壬寅，山阴有声如雷，地陷深广各四尺。
义熙十年五月戊寅，西明门地穿，涌水出，毁门扇及限。
此水沴土也。
时则有射妖，时则有龙蛇之孽，时则有马祸，时则有下人伐上之痾，时则有日月乱行，星辰逆行。
吴孙亮太平三年，自八月沈阴不雨，四十余日。
是时将诛孙綝，谋泄。
九月戊午，綝以兵围宫，废亮为会稽王。
此常阴之罚也。
吴孙皓宝鼎元年十二月，太史奏久阴不雨，将有阴谋。
吴孙皓凤凰二年，疫。
时陆凯等谋因其谒庙废之。
及出，留平领兵前驱，凯语平，平不许，是以不果。
皓既肆虐，群下多怀异图，终至降亡。
宋后废帝元徽三年四月，连阴不雨。
元徽三年八月，多阴。
后二年，废帝殒。
蜀车骑将军邓芝征涪陵，见玄猿缘山，手射中之。
猿拔其箭，卷木叶塞其创。
芝曰：嘻吾违物之性，其将死矣。
此射妖也。
一曰猿母抱子，芝射中之，子为拔箭，取木叶塞创。
芝叹息，投弓水中，自知当死矣。
晋恭帝之为琅邪王时，好奇戏，尝闭一马于门内，令人射之，欲观几箭而死。
左右有谏者，曰：马，国姓也，而今射之，不祥甚矣。
在背，天下无后。
于是乃止，而马已被十许箭矣。
此盖射妖也。
俄而桓玄篡位。
魏明帝青龙元年正月甲申，青龙见郏之摩陂井中。
凡瑞兴非时，则为妖孽，况困于井，非嘉祥矣。
魏以改年，非也。
晋武不贺，是也。
干宝曰：自明帝终魏世，青龙黄龙见者，皆其主废兴之应也。
青，木色也，而不胜于金。黄得位，青失位之象也。
青龙多见者，君德国运内相克伐也。
故高贵乡公卒败于兵。
案刘向说：龙贵象，而困井中，诸侯将有幽执之祸也。
魏世龙莫不在井，此居上者逼制之应。
高贵乡公著《潜龙诗》，即此旨也。
魏高贵乡公正元元年冬十月戊戌，黄龙见于鄴井中。
魏高贵乡公甘露元年正月辛丑，青龙见轵县井中；
六月乙丑，青龙见元城县界井中。
甘露三年，黄龙青龙仍见顿丘、冠军、阳夏县界井中。
吴孙皓天册中，龙乳于长沙民家，啖鸡雏。
京房《易妖》曰：龙乳人家，王者为庶人。
其后皓降。
晋武帝咸宁二年六月丙申，白龙二见于九原井中。
晋武帝太康五年正月癸卯，二龙见于武库井中。
帝见龙，有喜色，百僚将贺。
刘毅独表曰：昔龙漦夏庭，祸发周室；
龙见郑门，子产不贺。
帝答曰：朕德政未修，未有以膺受嘉祥。
孙盛曰：龙，水物也，何与于人，子产言之当矣。
夫龙以飞翔显见为美，则潜伏幽处，非休祥也。
汉惠帝二年，两龙见兰陵井中，本志以为其后赵王幽死之象也。
武库者，帝王威御之器所宝藏也，室宇邃密，非龙所处。
后七年，蕃王相害，二十八年，果有二胡僭窃神器。
史臣案龙为休瑞，而屈于井中，前史言之已祥。
但兆幽微，非可臆断，故《五行》、《符瑞》两存之。
晋愍帝建兴二年十一月，桴罕羌妓产一龙子，色似锦文，尝就母乳，遥见神光，少得就视。
晋武帝咸宁中，司徒府有二大蛇，长十许丈，居听事平上，数年而人不知，但怪府中数失小兒及猪犬之属。
后一蛇夜出，伤于刃，不能去，乃觉之。
夫司徒五教之府，此皇极不建，故蛇孽见之。
汉灵帝时，蛇见御座，杨赐以为帝溺于色之应也。
魏氏宫人猥多，晋又过之，宴游是湎，此其孽也。
《诗》云：惟虺惟蛇，女子之祥。
晋惠帝元康五年三月癸巳，临菑有大蛇长十余丈，负二小蛇，入城北门，径从市入汉城阳景王祠中不见。
天戒若曰，齐方有刘章定倾之功，若不厉节忠慎，又将蹈章失职夺功之辱也。
齐王冏不悟，虽建兴复之功，而以骄陵取祸。
负二小蛇出朝市，皆有象类也。
晋明帝太宁初，武昌有大蛇，常居故神祠空树中，每出头从人受食。
京房《易妖》曰：蛇见于邑，不出三年，有大兵。
国有大忧。
其后讨灭王敦及其党与。
晋武帝太熙元年，辽东有马生角，在两耳下，长三寸。
按刘向说，此兵象也。
及帝晏驾之后，王室毒于兵祸，是其应也。
京房《易传》曰：臣易上，政□不顺□，厥妖马生角。
又有天子亲伐，马生角。
晋惠帝元康元年十二月，皇太子将释奠，太傅赵王伦骖乘，至南城门，马止，力士推之不能动。
此马祸也。
天戒若曰，伦不知义方，终为乱逆，非傅导行礼之人。
伦不悟，故亡。
元康九年十一月戊寅冬，有牝骝马惊奔至廷尉讯堂，悲鸣而死。
是殆愍怀冤死之象也。
晋孝怀帝永嘉六年二月，神马鸣南城门。
晋元帝大兴二年，丹阳郡吏濮阳杨演马生驹，两头自颈前别，生而死。
是后王敦陵上。
晋成帝咸康八年五月甲戌，有马色赤如血，自宣阳门直走入于殿前，盘旋走出，寻逐莫知所在。
己卯，帝不豫，六月崩。
此马祸，又赤祥也。
张重华在凉州，将诛其西河相张祚，祚厩马数十匹，同时悉皆无后尾。
晋安帝隆安四年十月，梁州有马生角，刺史郭铨送示都督桓玄。
睹灾不悟，故至夷灭。
魏文帝黄初初，清河宋士宗母化为鳖，入水。
魏明帝太和三年，曹休部曲兵奚农女死复生。
时人有开周世冢，得殉葬女子，数日而有气，数月而能语。
郭太后爱养之。
又太原民发冢破棺，棺中有一生妇人，问其本事，不知也。
视其墓木，可三十岁。
案京房《易传》，至阴为阳，下人为上，晋宣王起之象也。
汉平帝、献帝并有此异，占以为王莽、曹操之征。
公孙渊炊，有小兒蒸死甑中，其后夷灭。
吴孙亮建兴二年，诸葛恪将征淮南，有孝子著衰衣入其阁。
诘问，答曰：不自觉入也。
时中外守备，亦悉不见。
及还，果见杀。
恪已被害，妻在室，使婢沃盥，闻婢血曈。又眼目视瞻非常，妻问其故，婢蹶然跃起，头至栋，攘臂切齿曰：诸葛公乃为峻所杀。
又眼目视瞻非常，妻问其故，婢蹶然跃起，头至栋，攘臂切齿曰：诸葛公乃为峻所杀。
干宝曰：此与汉宣帝同事。
乌程侯皓承废故之家，得位之祥也。
吴孙皓宝鼎元年，丹阳宣骞母，年八十，因浴化为鼋。
兄弟闭户卫之，掘堂上作大坎，实水其中。
鼋入坎戏一二日，恆延颈外望，伺户小开，便轮转自跃，入于远潭，遂不复还。
与汉灵帝时黄氏母事同，吴亡之象也。
魏元帝咸熙二年八月，襄武县言有大人见，长三丈余，迹长三尺二寸，发白，著黄巾黄单衣，柱杖，呼民王始语曰：今当太平。
寻晋代魏。
晋武帝泰始五年，元城人年七十，生角。
案《汉志》说，殆赵王伦篡乱之象也。
晋武帝咸宁二年二月，琅邪人颜畿病死，棺敛已久，家人咸梦畿谓己曰：我当复生，可急开棺。
渐能饮食屈申视瞻，不能行语也。
二年复死。
其后刘渊、石勒遂亡晋室。
晋惠帝元康中，安丰有女子周世宁，年八岁，渐化为男，至十七八，而气性成。
此刘渊、石勒荡覆晋室之妖也。
京房《传》曰：女子化为丈夫，兹谓阴昌，贱人为王。
丈夫化为女子，兹谓阴胜阳，厥咎亡。
晋惠帝永宁初，齐王冏唱义兵，诛除乱逆，乘舆反正。
忽有妇人诣大司马门求寄产。
门者诘之，妇人曰：我截齐便去耳。
是时齐王冏匡复王室，天下归功。
识者为其恶之。
后果斩戮。
永宁元年十二月甲子，有白头公入齐王冏大司马府，大呼有大兵起，不出甲子旬，冏杀之。
明年十二月戊辰，冏败，即甲子旬也。
晋惠帝太安元年四月癸酉，有人自云龙门入殿前，北面再拜曰：我当作中书监。
即收斩之。
今贱人径入，而门卫不觉者，宫室将虚，而下人逾上之妖也。
是后帝北迁鄴，又西迁长安，盗贼蹈籍宫阙，遂亡天下。
晋惠帝世，梁国女子许嫁，已受礼娉，寻而其夫戍长安，经年不归。
女家更以适人，女不乐行，其父母逼强，不得已而去，寻得病亡。
后其夫还，问女所在，其家具说之。
其夫径至女墓，不胜哀情，便发冢开棺，女遂活，因与俱归。
后婿闻之，诣官争之，所在不能决。
秘书郎王导议曰：此是非常事，不得以常理断之，宜还前夫。
朝廷从其议。
晋惠帝世，杜锡家葬，而婢误不得出。
后十余年，开冢祔葬，而婢尚生。
初婢之埋，年十五六，及开冢更生，犹十五六也。
晋惠帝光熙元年，会稽谢真生子，大头有鬓，两蹠反向上，有男女两体。
生便作丈夫声，经日死。
晋惠、怀之世，京、洛有兼男女体，亦能两用人道，而性尤淫。
案此乱气之所生也。
自咸宁、太康之后，男宠大兴，甚于女色，士大夫莫不尚之，天下皆相放效，或有至夫妇离绝，怨旷妒忌者。
故男女气乱，而妖形作也。
元帝太兴初，又有女子阴在腹上，在扬州，性亦淫。
京房《易妖》曰：人生子，阴在首，天下大乱；
在腹，天下有事；
晋孝怀帝永嘉元年，吴郡吴县万祥婢生子，鸟头，两足马蹄，一手无毛，黄色，大如枕。
晋愍帝建兴四年，新蔡县吏任侨妻胡，年二十五，产二女，相向，腹心合同，自胸以上，齐以下，各分。
此盖天下未一之妖也。
时内史吕会上言：案《瑞应图》，异根同体谓之连理，异苗同颖谓之嘉禾。
草木之异，犹以为瑞，今二人同心，《易》称二人同心，其利断金。
嘉征显见，生于陕东之国，斯盖四海同心之瑞，不胜喜踊，谨画图以上。
时有识者哂之。
晋中兴初，有女子，其阴在腹，当齐下。
自中国来江东，性甚淫，而不产。
晋元帝太兴三年十二月，尚书驺谢平妻生女，堕地濞濞有声，须臾便死。
鼻目皆在顶上，面处如项，口有齿，都连为一，胸如鳖，手足爪如鸟爪，皆下句。
京房《易妖》曰：人生他物，非人所见者，皆为天下大兵。
后二年，有石头之败。
晋明帝太宁二年七月，丹阳江宁侯纪妻死，三日复生。
晋成帝咸康四年十一月辛丑，有何一人诣南止车门自列为圣人所使。
录付光录外部检问，是东海郯县吕暢，辞语落漠，髡鞭三百，遣。
咸康五年四月，下邳民王和侨居暨阳。
息女可，年二十，自云：上天来还，得征瑞印绶，当母天下。
晋陵太守以为妖，收付狱。
至十一月，有人持柘杖，绛衣，诣止车门口，列为圣人使，求见天子。
门候受辞，列姓吕名锡。
云王和女可，右足下有七星，星皆有毛，长七寸，天今命可为天下母。
并下晋陵诛可。
晋康帝建元二年十月，卫将军营督过望所领兵陈渎女壹，有文在足，曰天下之母。
灸之逾明，京都喧哗。
石虎末，大武殿前所图贤圣人像人头，忽悉缩入肩中。
晋孝武帝宁康初，南郡州陵女人唐氏，渐化为丈夫。
晋安帝义熙七年，无锡人赵硃，年八岁，一旦暴长八尺，髭须蔚然，三日而死。
义熙中，东阳人黄氏生女不养，埋之。
数日于土中啼，取养遂活。
义熙末，豫章吴平人有二阳道，重累生。
晋恭帝元熙元年，建安人阳道无头正平，本下作女人形体。
宋文帝元嘉十七年，刘斌为吴郡。
娄县有一女，忽夜乘风雨，怳忽至郡城内。
自觉去家正炊顷，衣不沾濡。
晓在门上求通，言：我天使也。
斌令前，因曰：府君宜起迎我，当大富贵。
不尔，必有凶祸。
斌问所以来，亦不自知也。
谓是狂人，以付狱，符其家迎之。
后二十日许，斌诛。
孝武帝大明中，张暢为会稽郡，妾怀孕，兒于腹中啼，声闻于外。
大明末，荆州武宁县人杨始欢妻，于腹中生女兒。
此兒至今犹存。
明帝泰豫元年正月，巨人见太子西池水上，迹长三尺余。
后废帝元徽中，南东莞徐坦妻怀孕，兒在腹中有声。
元徽中，暨阳县女人于黄山穴中得二卵，如斗大，剖视有人形。
魏文帝黄初四年三月，宛、许大疫，死者万数。
魏明帝青龙二年四月，大疫。
青龙三年正月，京都大疫。
吴孙权赤乌五年，大疫。
大疫，死者太半。
晋武帝泰始十年，大疫。
吴土亦同。
晋武帝咸宁元年十一月，大疫，京都死者十万人。
晋武帝太康三年春，疫。
晋惠帝元康二年十一月，大疫。
元康七年五月，秦、雍二州疾疫。
晋孝怀帝永嘉四年五月，秦、雍州饥疫至秋。
永嘉六年，大疫。
晋元帝永昌元年十一月，大疫，死者十二三；
河朔亦同。
晋成帝咸和五年五月，大饥且疫。
晋穆帝永和九年五月，大疫。
晋海西太和四年冬，大疫。
晋孝武帝太元五年五月，自冬大疫，至于此夏，多绝户者。
晋安帝义熙元年十月，大疫，发赤班乃愈。
义熙七年春，大疫。
宋文帝元嘉四年五月，京都疾疫。
孝武帝大明元年四月，京邑疾疫。
大明四年四月，京邑疾疫。
魏文帝黄初二年六月戊辰晦，日有蚀之。
有司奏免太尉。
诏曰：灾异之作，以谴元首，而归过股肱，岂禹、汤罪己之义乎？
其令百官各虔厥职。
后有天地眚，勿复劾三公。
黄初三年正月丙寅朔，日有蚀之；
十一月庚申晦，又日有蚀之。
黄初五年十一月戊申晦，日有蚀之。
魏明帝太和初，太史令许芝奏日应蚀，与太尉于灵台祈禳。
帝诏曰：盖闻人主政有不得，则天惧之以灾异，所以谴告使得自修也。
故日月薄蚀，明治道有不当者。
朕即位以来，既不能光明先帝圣德，而施化有不合于皇神，故上天有以寤之。
宜励政自修，以报于神明。
天之于人，犹父之于子，未有父欲责其子，而可献盛馔以求免也。
群公卿士，其各勉修厥职。
有可以补朕不逮者，各封上之。
魏明帝太和五年十一月戊戌晦，日有蚀之。
太和六年正月戊辰朔，日有蚀之。
《纪》无。
魏明帝青龙元年闰月庚寅朔，日有蚀之。
魏齐王正始元年七月戊申朔，日有蚀之。
正始三年四月戊戌朔，日有蚀之。
十月戊寅朔，又日有蚀之。
正始八年二月庚午朔，日有蚀之。
是时曹爽专政，丁谧、邓飏等转改法度。
会有日蚀变，诏群臣问得失。
蒋济上疏曰：昔大舜佐治，戒在比周；
周公辅政，慎于其朋。
齐侯问灾，晏子对以布惠；
鲁君问异，臧孙答以缓役。
济旨譬甚切，而君臣不悟，终至败亡矣。
正始九年正月乙未朔，日有蚀之。
魏高贵乡公甘露四年七月戊子朔，日有蚀之。
甘露五年正月乙酉朔，日有蚀之。
按谷永说，正朝，尊者恶之。
京房占曰：日蚀乙酉，君弱臣强。
司马将兵，反征其王。
五月，有成济之变。
魏元帝景元二年五月丁未朔，日有蚀之。
景元三年三月己亥朔，日有蚀之。
晋武帝泰始二年七月丙午晦，日有蚀之。
泰始八年十月辛未朔，日有蚀之。
泰始九年四月戊辰朔，日有蚀之。
晋武帝咸宁元年七月甲申晦，日有蚀之。
咸宁三年正月丙子朔，日有蚀之。
晋武帝太康四年三月辛丑朔，日有蚀之。
太康六年八月丙戌朔，日有蚀之。
太康七年正月甲寅朔，日有蚀之。
乙亥，诏曰：比年灾异屡发，邦之不臧，实在朕躬。
太尉亮、司徒舒、司空瓘逊位，弗许。
太康八年正月戊申朔，日有蚀之。
太康九年六月庚子朔，日有蚀之。
晋惠帝元康九年十月甲子朔，日有蚀之。
晋惠帝永康元年四月辛卯朔，日有蚀之。
晋惠帝永宁元年闰三月丙戌朔，日有蚀之。
晋惠帝光熙元年正月戊子朔，日有蚀之。
七月乙酉朔，又日有蚀之既。
占曰：日蚀尽，不出三月，国有凶。
十二月壬午朔，又日有蚀之。
永嘉二年正月丙午朔，日有蚀之。
永嘉六年二月壬子朔，日有蚀之。
晋愍帝建兴四年六月丁巳朔，日有蚀之。
十一月，帝为刘曜所虏。
十二月乙卯朔，又日有蚀之。
明年，帝崩于平阳。
晋元帝太兴元年四月丁丑朔，日有蚀之。
晋明帝太宁三年十一月癸巳朔，日有蚀之。
晋成帝咸和二年五月甲申朔，日有蚀之。
晋成帝咸康元年十月乙未朔，日有蚀之。
咸康七年二月甲子朔，日有蚀之。
咸康八年正月乙未朔，日有蚀之。
六月，宫车晏驾。
晋穆帝永和七年正月丁酉朔，日有蚀之。
永和十二年十月癸巳朔，日有蚀之。
晋穆帝升平四年八月辛丑朔，日有蚀之，不尽如钩。
晋哀帝隆和元年十二月戊午朔，日有蚀之。
晋海西公太和三年三月丁巳朔，日有蚀之。
太和五年七月癸酉朔，日有蚀之。
明年，废为海西公。
晋孝武帝宁康三年十月癸酉朔，日有蚀之。
晋孝武帝太元四年闰月己酉朔，日有蚀之。
太元六年六月庚子朔，日有蚀之。
太元九年十月辛亥朔，日有蚀之。
太元十七年五月丁卯朔，日有蚀之。
太元二十年三月庚辰朔，日有蚀之。
又曰，臣有蔽主明者。
晋惠帝永兴元年十一月，黑气分日。
晋惠帝光熙元年五月癸已，日散，光流如血，所照皆赤。
甲午，又如之。
占曰：君道失明。
晋孝怀帝永嘉元年十一月乙亥，黄黑气掩日，所炤皆黄。
案《河图占》曰：日薄也。
案《河图占》曰：日薄也。其说曰：凡日蚀皆于晦朔，有不于晦朔者，为日薄。
虽非日月同宿，时阴气盛，掩薄日光也。
永喜二年二月癸卯，白虹贯日，青黄晕五重。
占曰：白虹贯日，近臣不乱，则诸侯有兵，破亡其地。
五年，胡破京都，帝遂见虏。
永嘉五年三月庚申，日散，光如血，下流，所照皆赤。
日中有若飞燕鸟者。
晋愍帝建武元年正月庚子，白虹弥天，三日并照，日有重晕，左右两珥。
占曰：白虹，兵气也。
三、四、五、六日俱出并争，天下兵作，王立亦如其数。
又曰：三日并出，不过三旬，诸侯争为帝。
日重晕，天下有立王。
晕而珥，天下有立侯。
故陈卓曰：当有大庆，天下其参分乎？
三月而江东改元朔，胡亦改元朔，跨曹、刘疆宇。
于是兵连积世。
晋元帝太兴四年三月癸亥，日有黑子。
辛亥，帝亲录讯囚徒。
晋元帝永昌元年十月辛卯，日有黑子。
晋明帝太宁元年正月己丑朔，日晕无光；
癸巳，黄雾四塞。
占曰：君道失明，臣有阴谋。
咸康八年正月壬申，日中有黑子。
丙子，乃灭。
晋海西公太和四年四月戊辰，日晕厚密，白虹贯日中。
太和六年三月辛未，白虹贯日，日晕五重。
十一月，桓温废帝。
张重华在凉州，日暴赤如火，中有三足乌，形见分明，数旦乃止。
晋安帝元兴元年二月甲子，日晕，白虹贯日。
明年，桓玄篡位。
晋安帝义熙元年五月庚午，日有采珥。
义熙十一年，日在东井，有白虹十余丈，在南干日。
依司马彪说，则灾在分野，羌亡之象也。
晋恭帝元熙二年正月壬辰，日晕，东西有直珥各一丈，白气贯之交匝。
晋孝怀帝永嘉五年三月丙申夜，月蚀既；
丁酉夜，又蚀既。
占曰：月蚀既尽，夫人忧。
又曰：其国贵人死。
安帝义熙九年十二月辛卯朔旦，月犹见东方。
按占，谓之侧匿。
明年二月，宫车晏驾。
孝武帝大明七年十一月，日始出四五丈，色赤如血，未没四五丈，亦如之。
至于八年春，凡三，谓日死。
闰五月，帝崩。
后废帝元徽三年三月乙亥，日未没数丈，日色紫赤无光。
元徽五年三月庚寅，日晕五重，又重生二直，一抱一背。
文帝元嘉中，有两白虹见宣阳门外。
后废帝元徽二年八月壬子夜，白虹见。
后帝升明元年九月乙未夜，白虹见东方。
唐尧之世，置十有二牧，及禹平水土，更制九州，冀州尧都，土界广远，济、河为兗州，海、岱为青州，海、岱及淮为徐州，淮、海为扬州，荆及衡阳为荆州，荆、河为豫州，华阳、黑水为梁州，黑水、西河为雍州。
自虞至殷，无所改变。
周氏既有天下，以徐并青，以梁并雍，分冀州之地以为幽、并。
汉初又立徐、梁二州。
武帝攘却胡、越，开地斥境，南置交趾，北置朔方，改雍曰凉，改梁曰益，凡为十三州，而司隶部三辅、三河诸郡。
东京无复朔方，改交趾曰交州，凡十二州；
司隶所部如故。
及三国鼎歭，吴得扬、荆、交三州，蜀得益州，魏氏犹得九焉。
吴又分交为广。
魏末平蜀，又分益为梁。
晋武帝太康元年，天下一统，凡十有六州。
后又分凉、雍为秦，分荆、扬为江，分益为宁，分幽为平，而为二十矣。
自夷狄乱华，司、冀、雍、凉、青、并、兗、豫、幽、平诸州一时沦没，遗民南渡，并侨置牧司，非旧土也。
江左又分荆为湘，或离或合，凡有扬、荆、湘、江、梁、益、交、广，其徐州则有过半，豫州唯得谯城而已。
分荆为雍，分荆、湘为郢，分荆为司，分广为越，分青为冀，分梁为南北秦。
太宗初，索虏南侵，青、冀、徐、兗及豫州淮西，并皆不守；自淮以北，化成虏庭。
于是于钟离置徐州，淮阴为北兗，而青、冀二州治赣榆之县。
今志大较以大明八年为正，其后分派，随事记列。
内史、侯、相，则以升明末为定焉。
地理参差，其详难举，实由名号骤易，境土屡分，或一郡一县，割成四五；四五之中，亟有离合，千回百改，巧历不算，寻校推求，未易精悉。
今以班固马彪二志、太康元康定户、王隐《地道》、晋世《起居》、《永初郡国》、何徐《州郡》及地理杂书，互相考覆。
且三国无志，事出帝纪，虽立郡时见，而置县不书。
今唯以《续汉郡国》校《太康地志》，参伍异同，用相征验。自汉至宋，郡县无移改者，则注云汉旧，其有回徙，随源甄别。
若唯云某无者，则此前皆有也。
若不注置立，史阙也。
扬州刺史，前汉刺史未有所治，后汉治历阳，魏、晋治寿春，晋平吴治建业。
成帝咸康四年，侨立魏郡，肥乡、元城二县，后省元城。
七年，省。
堂邑，领堂邑一县，后省堂邑并高阳，又省高阳并魏郡，并隶扬州，寄治京邑。
文帝元嘉十一年省，以其民并建康。
孝建元年，分扬州之会稽、东阳、新安、永嘉、临海五郡为东扬州。
大明三年罢州，以其地为王畿，以南台侍御史部诸郡，如从事之部传焉，而东扬州直云扬州。八年，罢王畿，复立扬州，扬州还为东扬州。
前废帝永光元年，省东扬州并扬州。
顺帝升明三年，改扬州刺史曰牧。
领郡十，领县八十。
丹阳尹，秦鄣郡，治今吴兴之故鄣县。
汉初属吴国，吴王濞反败，属江都国。
武帝元封二年，为丹阳郡，治今宣城之宛陵县。
晋武帝太康二年，分丹阳为宣城郡，治宛陵，而丹阳移治建业。
汉献帝建安十六年置县，孙权改秣陵为建业。
晋武帝平吴，还为秣陵。
太康三年，分秣陵之水北为建业。
愍帝即位，避帝讳，改为建康。
本治去京邑六十里，今故治村是也。
晋安帝义熙九年，移治京邑，在斗场。
恭帝元熙元年，省扬州府禁防参军，县移治其处。
丹杨令，汉旧县。
二年，更名。
永世令，吴分溧阳为永平县，晋武帝太康元年更名。
惠帝世，度属义兴，寻复旧。
《太康》、《永宁地志》并无，疑是江左立。
文帝元嘉九年，以并永世、溧阳二县。
溧阳令，汉旧县。
吴省为屯田。
晋武帝太康元年复立。
湖熟令，汉旧县。
吴省为典农都尉。
句容令，汉旧县。
会稽太守，秦立，治吴。
汉顺帝永建四年，分会稽为吴郡，会稽移治山阴。
去京都水一千三百五十五，陆同。
山阴令，汉旧县。
永兴令，汉旧余暨县，吴更名。
上虞令，汉旧县。
余姚令，汉旧县。
剡令，汉旧县。
诸暨令，汉旧县。
始宁令，何承天志，汉末分上虞立。
贺《续会稽记》云：顺帝永建四年，分上虞南乡立。
《续汉志》无。
《晋太康三年地志》有。
句章令，汉旧县。
鄮令，汉旧县。
鄞令，汉旧县。
吴郡太守，分会稽立。
孝武大明七年，度属南徐。八年，复旧。
去京都水六百七十，陆五百二十。
吴令，汉旧县。
娄令，汉旧县。
嘉兴令，此地本名长水，秦改曰由拳。
孙皓父名和，又改名曰嘉兴。
海盐令，汉旧县。
《吴记》云：本名武原乡，秦以为海盐县。
盐官令，汉旧县。
《吴记》云：盐官本属嘉兴，吴立为海昌都尉治，此后改为县。
钱唐令，汉旧县。
富阳令，汉旧县。
本曰富春。
孙权黄武四年，以为东安郡；七年，省。
晋简文郑太后讳春，孝武改曰富阳。
《晋太康地志》无。
张勃云：晋末立。
疑是太康末立，寻复省也。
建德令，吴分富春立。
桐庐令，吴分富春立。
新昌县，晋武帝太康元年更名。
吴兴太守，孙皓宝鼎元年，分吴、丹阳立。
去京都水九百五十，陆五百七十。
乌程令，汉旧县，先属吴。
东迁令，晋武帝太康三年，分乌程立。
武康令，吴分乌程、余杭立永安县，晋武帝太康元年更名。
长城令，晋武帝太康三年，分乌程立。
原乡令，汉灵帝中平二年，分故鄣立。
故鄣令，汉旧县，先属丹阳。
安吉令，汉灵帝中平二年，分故鄣立。
余杭令，汉旧县，先属吴。
临安令，吴分余杭为临水县，晋武帝太康元年更名。
于潜令，汉旧县，先属丹阳。
淮南太守，秦立为九江郡，兼得庐江豫章。
汉高帝四年，更名淮南国，分立豫章郡，文帝又分为庐江郡。
后汉徙治阴陵县。
魏复曰淮南，徙治寿春。
晋武帝太康元年更名。
江都令，汉旧县。
三国时，江淮为战争之地，其间不居者各数百里，此诸县并在江北淮南，虚其地，无复民户。
其后中原乱，胡寇屡南侵，淮南民多南度。
成帝初，苏峻、祖约为乱于江淮，胡寇又大至，民南度江者转多，乃于江南侨立淮南郡及诸县。晋末，遂割丹阳之于湖县为淮南境。
宋孝武大明六年，以淮南郡并宣城，宣城郡徙治于湖。
八年，复立淮南郡，属南豫州。
明帝泰始三年，还属扬州。
去京都水一百七十，陆一百四十。
于湖令，晋武帝太康二年，分丹杨县立，本吴督农校尉治。
当涂令，晋成帝世，与逡道俱立为侨县，晋末分于湖为境。
繁昌令，汉旧名，本属颍川。
魏分颍川为襄城，又属焉。
晋乱，省襄城郡，以此县属淮南，割于湖为境。
襄垣令，其地本芜湖。芜湖县，汉旧县。
至于晋末，立襄垣县，属上党。
上党民南过江，立侨郡县，寄治芜湖，后省上党郡为县，属淮南。
文帝元嘉九年，省上党县并襄垣。
定陵令，汉旧名，本属襄城，后割芜湖为境。
逡道令，汉作逡遒，晋作逡道，后分芜湖为境。
宣城太守，晋武帝太康元年，分丹阳立。
去京都水五百八十，陆五百。
宛陵令，汉旧县。
广德令，何志云：汉旧县。
《二汉志》并无，疑是吴所立。
怀安令，吴立。
宁国令，吴立。
宣城令，汉旧县。
安吴令，吴立。
临城令，吴立。
广阳令，汉旧县曰陵阳，子明得仙于此县山，故以为名。
晋成帝杜皇后讳陵，咸康四年更名。
石城令，汉旧县。
东阳太守，本会稽西部都尉，吴孙皓宝鼎元年立。
去京都水一千七百，陆同。
长山令，汉献帝初平二年，分乌伤立。
太末令，汉旧县。
永康令，赤乌八年，分乌伤上浦立。
信安令，汉献帝初平三年，分太末立曰新安。
吴宁令，汉献帝兴平二年，孙氏分诸暨立。
丰安令，汉献帝兴平二年，孙氏分诸暨立。
定阳令，汉献帝建安二十三年，孙氏分信安立。
遂昌令，孙权赤乌二年，分太末立曰平昌。
临海太守，本会稽东部都尉。
前汉都尉治鄞，后汉分会稽为吴郡，疑是都尉徙治章安也。
孙亮太平二年立。
去京都水二千一十九，陆同。
章安令，《续汉志》：故治，闽中地，光武更名。
《晋太康记》：本鄞县南之回浦乡，汉章帝章和中立。
临海令，吴分章安立。
始丰令，吴立曰始平，晋武帝太康元年更名。
宁海令，何志，汉旧县。
按《二汉志》、《晋太康地志》无。
乐安令，晋康帝分始丰立。
永嘉太守，晋明帝太宁元年，分临海立。
去京都水二千八百，陆二千六百四十。
永宁令，汉顺帝永建四年，分章安东瓯乡立，或云顺帝永和三年立。
安固令，吴立曰罗阳，孙皓改曰安阳；
松阳令，吴立。
乐成令，晋孝武宁康三年，分永宁立。
横阳令，晋武帝太康四年，以横藇船屯为始阳，仍复更名。
新安太守，汉献帝建安十三年，孙权分丹阳立曰新都，晋武帝太康元年更名。
去京都水一千八百六十，陆一千八百。
始新令，孙权分歙立。
遂安令，孙权分歙为新定县，晋武帝太康元年更名。
海宁令，孙权分歙为休阳县，晋武帝太康元年更名。
分歙置诸县之始，又分置黎阳，大明八年，省并海宁。
南徐州刺史，晋永嘉大乱，幽、冀、青、并、兗州及徐州之淮北流民，相率过淮，亦有过江在晋陵郡界者。
晋成帝咸和四年，司空郗鉴又徙流民之在淮南者于晋陵诸县，其徙过江南及留在江北者，并立侨郡县以司牧之。徐、兗二州或治江北，江北又侨立幽、冀、青、并四州。
安帝义熙七年，始分淮北为北徐，淮南犹为徐州。
后又以幽、冀合徐，青、并合兗。
武帝永初二年，加徐州曰南徐，而淮北但曰徐。
文帝元嘉八年，更以江北为南兗州，江南为南徐州，治京口，割扬州之晋陵、兗州之九郡侨在江南者属焉，故南徐州备有徐、兗、幽、冀、青、并、扬七州郡邑。
南沛、广陵、海陵、山阳、盱眙、钟离割属南兗，南下邳并南彭城，广平并南泰山。
凡七郡，二十三县，并省属南徐州。
去京都水二百四十，陆二百。
南东海太守，晋元帝初，割吴郡海虞县之北境为东海郡，立郯、朐、利城三县，而祝其、襄贲等县寄治曲阿。
穆帝永和中，郡移出京口，郯等三县亦寄治于京。
文帝元嘉八年立南徐，以东海为治下郡，以丹徒属焉。
郯、利城并为实土。
《永初郡国》又有鄄城县。
郯令，汉旧名。
《太康地志》无。
何、徐无厚丘，余与《永初郡国》同。
其襄贲、祝其、西隰，是徐志后所省也。
文帝元嘉八年，分丹徒之岘西为境。
丹徒令，本属晋陵，古名硃方，后名谷阳，秦改曰丹徒。
晋武帝太康三年，复曰丹徒。
武进令，晋武帝太康二年，分丹徒、曲阿立。
毗陵令，宋孝武大明末，度属此。
朐令，汉旧名。
宋孝武世，分郯西界为土。
利城令，汉旧名。
宋文帝世，与郡俱为实土。
南琅邪太守，晋乱，琅邪国人随元帝过江千余户，太兴三年，立怀德县。
丹杨虽有琅邪相而无此地。
成帝咸康元年，桓温领郡，镇江乘之蒲洲金城上，求割丹阳之江乘县境立郡，又分江乘地立临沂县。
即丘令，前汉属东海，后汉、《晋太康地志》属琅邪。
费县治宫城之北。
元嘉八年，省即丘并阳都。
十五年，省费并建康、临沂。
孝武大明五年，省阳都并临沂。
孝武大明五年，以东平并广陵。
去州水二百，陆一百；
去京都水一百六十。
前汉属东海，后汉、晋属琅邪。
本属丹阳，吴省为典农都尉。
晋武帝太康二年，省校尉，立以为毗陵郡，治丹徒，后复还毗陵。
东海王越世子名毗，而东海国故食毗陵。永嘉五年，帝改为晋陵。
始自毗陵徙治丹徒。
太兴初，郡及丹徒县悉治京口，郗鉴复徙还丹徒。安帝义熙九年，复还晋陵。
本属扬州，文帝元嘉八年，度属南徐。
去州水一百七十五，陆同；
去京都水四百，陆同。
晋陵令，本名延陵，汉改曰毗陵，后与郡俱改。
延陵令，晋武帝太康二年，分曲阿之延陵乡立。
吴省，晋武帝太康元年复立。
南沙令，本吴县司盐都尉署。
晋成帝咸康七年，罢盐署，立以为南沙县。
曲阿令，本名云阳，秦始皇改曰曲阿。
吴嘉禾三年，复曰云阳。
晋武帝太康二年，复曰曲阿。
暨阳令，晋武帝太康二年，分无锡、毗陵立。
义兴太守，晋惠帝永兴元年，分吴兴之阳羡、丹阳之永世立。
永世寻还丹阳。
本扬州，明帝泰始四年，度南徐。
去州水四百，陆同；
去京都水四百九十，陆同。
阳羡令，汉旧县。
临津令，故属阳羡，立郡分立。
义乡令，故属长城、阳羡，立郡分立。
国山令，故属阳羡，立郡分立。
绥安令，武帝永初三年，分宣城之广德、吴兴之故鄣、长城及阳羡、义乡五县立。
《永初郡国》、何、徐并无合乡县。
南东莞太守，《永初郡国》又有盖县。
《永初郡国》又有廪丘县。
东莞令，文帝元嘉十二年，以盖县并此。
临淮太守，汉武帝元狩六年立，光武以并东海。
明帝永平十五年，复分临淮之故地为下邳郡。
晋武帝太康元年，复分下邳之淮南为临淮郡，治盱眙。
江左侨立。
《永初郡国》又有盱眙县，何、徐无。
领县三；
海西令，前汉属东海，后汉、晋属广陵。
凌令，前汉属泗水，后汉属广陵，三国时废，晋武帝太康二年又立，属广陵。
四县并治郡下。
淮陵太守，本淮陵县，前汉属临淮，后汉属下邳，晋属临淮，惠帝永宁元年，以为淮陵国。
徐令，前汉属临淮，后汉属下邳，《晋太康地志》属临淮。
后废帝元徽五年五月，改名桐梧，顺帝升明元年复旧。
睢陵令，前汉属临淮，后汉属下邳，《晋太康地志》无。
文帝元嘉十三年，以下相并阳乐。
南彭城太守，江左侨立。
晋明帝又立南下邳郡，成帝又立南沛郡。
文帝元嘉中，分南沛为北沛，属南兗，而南沛犹属南徐。
孝武大明四年，以二郡并并南彭城。
武帝永初元年，改从旧名。
永初元年，改从旧名。
晋侨立，犹属琅邪，安帝度属彭城。
洨令，前汉属梁，后汉、晋属沛。
下邳令。
北凌令，本属南下邳，二汉无，《晋太康地志》属下邳。
本名凌，而广陵郡旧有凌县，晋武帝太康二年，以下邳之凌县非旧土而同名，改为北凌。
下邳令，本属南下邳。
南下邳有良城县，文帝元嘉十二年并僮。
湖陆令，前汉曰湖陵，汉章帝更名。
文帝元嘉十八年，以钜野并高平。
新乐令，二汉无，魏分平原为乐陵郡，属冀州，而新乐县属焉。
晋江左立乐陵郡及诸县，后省，以新乐县属此。
文帝元嘉十八年，省为高密县，属此。
南济阴太守，二汉、晋属兗州，前汉初属梁国，景帝中六年，别为济阴国，宣帝甘露二年，更名定陶国，后还曰济阴。
《永初郡国》又有下相、广阳二县。
冤句令，汉旧名。
鲁令。
晋武帝咸宁二年，以封子允，以东不可为国名，东郡有濮阳县，故曰濮阳国。
阳平令，汉旧名。
赵王伦篡位，废太孙臧为濮阳王，王寻废，郡名遂不改。
文帝元嘉十八年，省考城并燕。
榆次令，汉旧名，至晋属太原。
泰山太守，汉高立。
永嘉五年，帝改为晋陵。
孝武孝建元年，以浚仪并秦。
魏分东郡及魏郡为阳平郡。
魏省，晋武帝太康元年复立。
广平令，前汉属广平，后汉属钜鹿，《太康地志》属广平。
广平令，前汉临淮有广平县，后汉以后无。
文帝元嘉十八年，省广平郡为广平县，属南泰山。
城武令。
济阳太守，晋惠分陈留为济阳国。
考城令，前汉曰甾，属梁国，章帝更名，属陈留。
沛县令。
西安令，汉旧名，本属齐郡。
齐郡过江侨立，后省，以西安配此。
文帝元嘉十八年，以樊并西安。
徐州刺史，后汉治东海郯县，魏、晋、宋治彭城。
明帝世，淮北没寇，侨立徐州，治钟离。
泰豫元年，移治东海朐。
后废帝元徽元年，分南兗州之钟离、豫州之马头，又分秦郡之顿丘、梁郡之谷熟、历阳之酂，立新昌郡，置徐州，还治钟离。
今先列徐州旧郡于前，以新割系。
彭城去京都水一千三百六十，陆一千。
彭城太守，汉高立为楚国，宣帝地节元年，改为彭城郡；黄龙元年，又为楚国；
彭城令，汉县。
吕令，汉旧县。
晋惠帝元康中度。
蕃音皮；
汉末太傅陈蕃子逸为鲁相，改音。
留令，汉旧县。
沛郡太守，秦泗水郡，汉高更名。
旧属豫州，江左改配。
去州陆六十；
去京都一千。
萧令，汉旧县。
相令，汉旧县。
沛令，汉旧县。
晋武帝分下邳之淮南为临淮，而下邳如故。
去州水二百，陆一百八十；
去京都水一千一百六十，陆八百。
良成令，前汉属东海，后汉、《晋太康地志》属下邳。
僮令，前汉属临淮，后汉、《晋太康地志》属下邳。
卢令，前汉属泰山，后汉、《晋太康地志》属济北。
兰陵太守，晋惠帝元康元年，分东海立。
去州陆二百；
去京都水一千六百，陆一千三百。
昌虑令，汉旧县。
承令，汉旧县。
合乡令，汉旧县。
东海太守，秦郯郡，汉高更名。
明帝失淮北，侨立青州于赣榆县。
泰始七年，又立东海县属东海郡，又割赣检置郁县，立西海郡，并隶侨青州。
去州水一千，陆八百；
去京都水一千，陆六百七十。
襄贲令，汉旧县。
赣榆令，前汉属琅邪，后汉属东海。
东莞太守，晋武帝泰始元年，分琅邪立。
咸宁三年，复以合琅邪，太康十年复立。
去州陆七百。
去京都水二千，陆一千四百。
莒令，前汉属城阳，后汉属琅邪。
孝武大明五年改为长。
盖令，前汉属琅邪，后汉属太山，《晋太康地志》属乐安。
东安太守，东安故县名，前汉属城阳，后汉属琅邪，《晋太康地志》属东莞，晋惠帝分东莞立。
去州陆七百；
去京都陆一千三百。
费令，前汉属东海，后汉属泰山，《晋太康地志》属琅邪。
新泰令，魏立，属泰山。
去州陆四百；
去京都陆一千一百。
离狐令，前汉属东郡，后汉、《晋太康地志》属济阴。
须昌令，前汉属东郡，后汉、《晋太康地志》属东平。
淮阳太守，晋安帝义熙中土断立。
去州水六百，陆五百；
去京都水七百，陆五百五十。
角城令，晋安帝义熙中土断立。
晋宁令，故属济岷，流寓来配。
上党令，本流寓郡，并省来配。
故属司州，流寓来配。
定陶令，汉旧名。
濮阳令，本流寓郡，并省来配。
济阴太守，汉景帝立，属兗州。
流寓徐土，因割地为境。
孝武大明元年度。
顿丘令，属顿丘，流寓割配。
城武令，前汉属山阳，后汉、《晋太康地志》属济阴。
丰令，汉旧名，属沛。
孝武大明元年复立。
蛇丘令，前汉属泰山，后汉、《晋太康地志》属济北。
钟离太守，本属南兗州，晋安帝分立。
案汉九江郡、晋淮南郡有钟离县，即此地也。
去京都陆六百二十，水一千三十。
燕县令，故属东燕。
东莞令。
朝歌令，本属河内，晋武帝分河内为汲，又属焉。
晋江左侨立。
谷城令，前汉无，后汉属东郡，《晋太康地志》属济北。
马头太守，属南豫州，故淮南当涂县地，晋安帝立，因山形立名。
去京都水一千七百五十，陆六百七十。
济阳令，故属济阳。
晋武帝泰始二年，分淮阳置顿丘郡，顿丘县又属焉。
江左流寓立，属秦。
先有沛县，元嘉八年并顿丘，后废帝元徽元年度属此。
谷熟令，前汉无，后汉、晋属梁。
《永初郡国》、何、徐志并属南梁。
酂令，汉属沛，晋属谯。
文帝元嘉八年，自南谯度属历阳，后废帝元徽元年度属此。
南兗州刺史，中原乱，北州流民多南渡，晋成帝立南兗州，寄治京口。
时又立南青州及并州，武帝永初元年，省并并南兗。
文帝元嘉八年，始割江淮间为境，治广陵。
《永初郡国》领十四郡。
南高平、南平昌、南济阴、南濮阳、南泰山、济阳、南鲁山郡，今并属徐州。
又有东燕郡，江左分濮阳所立也，领燕县、白马、平昌、考城凡四县。
文帝元嘉八年，以平丘并尉氏。
十九年，省东燕郡为东燕县，属南濮阳，后又省东燕郡。
南齐郡领安西、临菑凡二县。
南平原郡领平原、高唐、茌平凡三县。
雁门领楼烦、阴馆、广武三县。
金乡令，前汉无，后汉、晋有。
二汉、《晋太康地志》并无肥如县。
诸侨郡县何志又有钟离、雁门、平原、东平、北沛五郡。
钟离今属徐州。
嬴令，汉旧县。
《起居注》，元嘉十一年，以南兗州东平之平陆并范，寿张并朝阳，平原之济岷、晋宁并营城，高唐并茌平。
阳平令。
按此五县，元嘉十一年所省，则平陆、寿张疑在《永初郡国志》，而无此二县，未详。
徐志有南东平郡，领范、朝阳、历城、楼烦、阴观、广武、茌平、营城、临菑、平原十县，则是雁门、平原并东平也。
宋又侨立新平、北淮阳、北济阴、北下邳、东莞五郡。
元嘉二十八年，南兗州徙治盱眙。
三十年，省南兗州并南徐，其后复立，还治广陵。
去京都水二百五十，陆一百八十。
广陵太守，汉高六年立，属荆国，十一年，更属吴；景帝四年，更名江都国；
旧属徐州。
晋武帝太康三年，治淮阴故城，后又治射阳。
江左治广陵。
《永初郡国》属豫州，元嘉八年度南兗。
南城令，前汉属东海，后汉、晋属泰山。
《永初郡国》属徐州。
口七千三百二十。
海陵令，前汉属临淮，后汉、晋属广陵，三国时废，晋武帝太康元年复立。
三国时废，晋武帝太康元年复立。
牟令，汉旧县。
江左又省并舆县，元嘉十三年复立，以并江都。
去州水一百三十，陆同；
去京都水三百九十，陆同。
建陵令，晋安帝立。
临江令，晋安帝立。
如皋令，晋安帝立。
宁海令，晋安帝立。
蒲涛令，晋安帝立。
临泽令，明帝泰豫元年立。
山阳太守，晋安帝义熙中土断分广陵立。
去州水三百，陆同；
去京都水五百，陆同。
山阳令，射阳县境，地名山阳，与郡俱立。
盐城令，旧曰盐渎，前汉属临淮，后汉、晋属广陵；三国时废，晋武帝太康二年复立。
晋安帝更名。
左乡令，晋安帝立。
盱眙太守，盱眙本县名，前汉属临淮，后汉属下邳，晋属临淮，晋安帝分立。
去州水四百九十，陆二百九；
去京都水七百，陆五百。
阳城令，晋安帝立。
直渎令，晋安帝立。
宋末立。
堂邑本为县，前汉属临淮，后汉属广陵，晋又属临淮。
秦郡太守，晋武帝分扶风为秦国，中原乱，其民南流，寄居堂邑。
晋惠帝永兴元年，分临淮淮陵立堂邑郡，安帝改堂邑为秦郡。
尉氏令，汉旧名，属陈留。
何无雍丘、外黄、平丘、沛，徐又无浚仪。
元嘉八年，以沛并顿丘。
后废帝元徽元年度。
去州水二百四十一，陆一百八十；
去京都水一百五十，陆一百四十。
秦令，本属秦国，流寓立。
文帝元嘉八年，以临涂并秦，以外黄并浚仪。
义成令，江左立。
又以历阳之乌江，并此为二县，立临江郡。
前废帝永光元年，省临江郡。
怀德即住郡治，乌江还本也。
南沛太守，何志云，北沛新立；
徐云南沛。
杼秋治无锡，余并治广陵。
文帝元嘉十二年，以北沛郡竹邑并杼秋，何、徐并无此二县，不详。
《起居注》，孝武大明五年，分广陵为沛郡，治肥如县。
时无复肥如县，当是肥如故县处也。
沛郡宜是大明五年以前省，其时又立也。
僮县令。
莒县令。
江阳令。郡同立。
郡同立。
北淮阳太守，宋末侨立。
北济阴太守，宋失淮北侨立。
宋失淮北侨立。
诸县令。
海安令。
东莞太守，宋失淮北侨立。
二十年，省兗州，分郡属徐、冀州。
三十年六月复立，治瑕丘。
《永初郡国》有东郡、陈留、濮阳三郡，而无阳平。
陈留郡领酸枣、小黄、雍丘、白马、襄邑、尉氏六县。
领县六，户四千六百三十一，口二万八千三百七。
去州陆八百；
去京都陆一千八百。
博令，汉旧县。
邹令，汉旧县。
范令，汉旧县。
高平太守，故梁国，汉景帝中六年，分为山阳国；武帝建元五年为郡；
《永初郡国》有临邑、东阿二县，孝武大明元年省，应在何志而无，未详。
旧属任城。
去州陆二百二十；
宋明帝泰始五年，侨立于淮南当涂县界，领高平、金乡二县。
高平令，前汉名稿，章帝更名。
平阳令，汉旧县。曰南平阳。
本属徐州，光武改属豫州，江左属兗州。
去州陆三百五十；
汶阳令，汉旧县。
无盐令，汉旧县。
平陆令，汉旧县。
新阳令，孝武大明中立。
东平太守，汉景帝分梁为济东国，宣帝更名。
领县三，户三千一百五十八，口一万七千三。
去州水五百，陆同；
元城令，汉旧。
芜湖县，汉旧县。
顿丘令，二汉属东郡，魏属阳平；
寿昌令，春秋时曰良，前汉曰寿良，属东郡；光武改曰寿张，属东平。
八年，复旧。
寄治下平陆。
阳平太守，魏分魏郡立。
文帝元嘉中，流寓来属，后省，孝武大明元年复立。
寄治无盐。
平原令，孝武大明中立。
晋武帝泰始元年更名。
济北太守，汉和帝永元二年，分泰山立。
宋末又侨立于淮阳。
刘穆之，字道和，小字道民，东莞莒人，汉齐悼惠王肥后也，世居京口。
少好《书》、《传》，博览多通，为济阳江敳所知。
敳为建武将军、琅邪内史，以为府主簿。
初，穆之尝梦与高祖俱泛海，忽值大风，惊惧。俯视船下，见有二白龙夹舫。
既而至一山，峰崿耸秀，林树繁密，意甚悦之。
及高祖克京城，问何无忌曰：急须一府主簿，何由得之？
无忌曰：无过刘道民。
高祖曰：吾亦识之。
谥穆之曰文宣公。
时穆之闻京城有叫噪之声，晨起出陌头，属与信会。
高祖谓之曰：我始举大义，方造艰难，须一军吏甚急，卿谓谁堪其选？
穆之曰：贵府始建，军吏实须其才，仓卒之际，当略无见逾者。
高祖笑曰：卿能自屈，吾事济矣。
是以周之宗盟，异姓为后。
从平京邑，高祖始至，诸大处分，皆仓卒立定，并穆之所建也。
高祖举止施为，穆之皆下节度。
穆之亦竭节尽诚，无所遗隐。
时晋纲宽弛，威禁不行，盛族豪右，负势陵纵，小民穷蹙，自立无所。
重以司马元显政令违舛，桓玄科条繁密。
穆之斟酌时宜，随方矫正，不盈旬日，风俗顿改。
迁尚书祠部郎，复为府主簿，记室录事参军，领堂邑太守。
以平桓玄功，封西华县五等子。
或欲令高祖于丹徒领州，以内事付尚书仆射孟昶。遣尚书右丞皮沈以二议咨高祖。
沈先见穆之，具说朝议。
穆之伪起如厕，即密疏白高祖曰：皮沈始至，其言不可从。
高祖既见沈，且令出外，呼穆之问曰：卿云沈言不可从，其意何也？
穆之曰：昔晋朝失政，非复一日，加以桓玄篡夺，天命已移。
公兴复皇祚，勋高万古。
既有大功，便有大位。
公今日形势，岂得居谦自弱，遂为守籓之将邪？
刘、孟诸公，与公俱起布衣，共立大义，本欲匡主成勋，以取富贵耳。
事有前后，故一时推功，非为委体心服，宿定臣主之分也。
力敌势均，终相吞咀。
扬州根本所系，不可假人。
前者以授王谧，事出权道，岂是始终大计必宜若此而已哉今若复以他授，便应受制于人。
一失权柄，无由可得。
而公功高勋重，不可直置，疑畏交加，异端互起，将来之危难，可不熟念。
此事既大，非可悬论，便暂入朝，共尽同异。
公至京，彼必不敢越公更授余人，明矣高祖从其言，由是入辅。
高祖从之，一纸不过六七字便满。
从征广固，还拒卢循，常居幕中画策，决断众事。
刘毅等疾穆之见亲，每从容言其权重，高祖愈信仗之。
高祖每得民间委密消息以示聪明，皆由穆之也。
又爱好宾游，坐客恆满，布耳目以为视听，故朝野同异，穆之莫不必知。
虽复亲昵短长，皆陈奏无隐。
我蒙公恩，义无隐讳，此张辽所以告关羽欲叛也。
高祖书素拙，穆之曰：此虽小事，然宣彼四远，愿公小复留意。
高祖既不能厝意，又禀分有在。
穆之乃曰：便纵笔为大字，一字径尺，无嫌。大既足有所包，且其势亦美。
自旦至日中，穆之得百函，龄石得八十函，而穆之应对无废也。
转中军太尉司马。八年，加丹阳尹。
高祖西讨刘毅，以诸葛长民监留府，总摄后事。高祖疑长民难独任，留穆之以辅之。
加建威将军，置佐吏，配给实力。
长民果有异谋，而犹豫不能发，乃屏人谓穆之曰：悠悠之言，皆云太尉与我不平，何以至此？
穆之曰：公溯流远伐，而以老母稚子委节下，若一毫不尽，岂容如此邪？
高祖还，长民伏诛。
十年，进穆之前将军，给前军府年布万匹，钱三百万。
十一年，高祖西伐司马休之，中军将军道怜知留任，而事无大小，一决穆之。
迁尚书右仆射，领选，将军、尹如故。
十二年，高祖北伐，留世子为中军将军，监太尉留府，转穆之左仆射，领监军、中军二府军司，将军、尹、领选如故。
甲仗五十人，入殿。入居东城。
穆之内总朝政，外供军旅，决断如流，事无拥滞。
又数客昵宾，言谈赏笑，引日亘时，未尝倦苦。
裁有闲暇，自手写书，寻览篇章，校定坟籍。
性奢豪，食必方丈，旦辄为十人馔。
穆之既好宾客，未尝独餐，每至食时，客止十人以还者，帐下依常下食，以此为常。
尝白高祖曰：穆之家本贫贱，瞻生多阙。
自叨忝以来，虽每存约损，而朝夕所须，微为过丰。自此以外，一毫不以负公。
十三年，疾笃，诏遣正直黄门郎问疾。
十一月卒，时年五十八。
高祖在长安，闻问惊恸，哀惋者数日。
本欲顿驾关中，经略赵、魏。
穆之既卒，京邑任虚，乃驰还彭城，以司马徐羡之代管留任，而朝廷大事常决穆之者，并悉北谘。
高祖又表天子曰：臣闻崇贤旌善，王教所先；念功简劳，义深追远。
故尚书左仆射、前将军臣穆之，爰自布衣，协佐义始，内端谋猷，外勤庶政，密勿军国，心力俱尽。
皇恩褒述，班同三事，荣哀兼备，宠灵已厚。
臣伏思寻，自义熙草创，艰患未弭，外虞既殷，内难弥结，时屯世故，靡岁暂宁。
岂臣以寡乏，负荷国重，实赖穆之匡翼之益。
功隐于视听，事隔于皇朝者，不可称记。
所以陈力一纪，克遂有成，出征入辅，幸不辱命，微夫人之左右，未有宁济其事者矣。
谓宜加赠正司，追甄土宇，俾大赉所及，永秩于善人，忠正之烈，不泯于身后。
于是重赠侍中、司徒，封南昌县侯，食邑千五百户。
高祖受禅，思佐命元勋，诏曰：故侍中、司徒南昌侯刘穆之，深谋远猷，肇基王迹，勋造大业，诚实匪躬。今理运惟新，蕃屏并肇，感事怀人，实深忄妻悼。
可进南康郡公，邑三千户。
故左将军、青州刺史王镇恶，荆、郢之捷，克翦放命，北伐之勋，参迹方叔。
可进龙阳县侯，增邑千五百户。
太祖元嘉九年，配食高祖庙庭；
二十五年四月，车驾行幸江宁，经穆之墓，诏曰：故侍中、司徒、南康文宣公穆之，秉德佐命，翼亮景业，谋猷经远，元勋克茂，功铭鼎彝，义彰典策，故已嗣徽前哲，宣风后代者矣。
可致祭墓所，以申永怀。
穆之三子，长子虑之嗣，仕至员外散骑常侍卒。子邕嗣。
先是，郡县为封国者，内史、相并于国主称臣，去任便止。
至世祖孝建中，始革此制，为下官致敬。
河东王歆之尝为南康相，素轻邕。
邕性嗜酒，谓歆之曰：卿昔尝见臣，今不能见劝一杯酒乎？
歆之因斅孙晧歌答之曰：昔为汝作臣，今与汝比肩。既不劝汝酒，亦不愿汝年。
邕所至嗜食疮痂，以为味似鳆鱼。
尝诣孟灵休，灵休先患灸疮，疮痂落床上，因取食之。灵休大惊。
邕既去，灵休与何勖书曰：刘邕向顾见啖，遂举体流血。
南康国吏二百许人，不问有罪无罪，递互与鞭，鞭疮痂常以给膳。
卒，子肜嗣。
大明四年，坐刀砍妻，夺爵土，以弟彪绍封。
累迁相国中兵参军，太子中舍人，黄门侍郎，宁朔将军、宣城淮南二郡太守。
在任赃货狼藉，扬州刺史王弘遣从事检校。从事呼摄吏民，欲加辨覆。
式之召从事谓曰：治所还白使君，刘式之于国家粗有微分，偷数百万钱何有，况不偷邪吏民及文书章之互在。
从事还具白弘，弘曰：刘式之辩如此奔亦由此得停。
还为太子右率，左卫将军，吴郡太守。
从征关、洛有功，封德阳县五等侯，谥曰恭侯。
长子敳，世祖初，黄门侍郎。
敳弟衍，大明末，以为黄门郎，出为豫章内史。
晋安王子勋称伪号，以为中护军。事败伏诛。
衍弟瑀，字茂琳，少有才气，为太祖所知。
始与王浚为南徐州，以瑀补别驾从事史，为浚所遇。
瑀性陵物护前，不欲人居己上。
时浚征北府行参军吴郡顾迈轻薄而有才能，浚待之甚厚，深言密事，皆与参之。
浚所言密事，悉以语瑀。
瑀与迈共进射堂下，瑀忽顾左右索单衣帻，迈问其所以，瑀曰：公以家人待卿，相与言无所隐，而卿于外宣泄，致使人无不知。
我是公吏，何得不启。
浚大怒，启太祖徙迈广州。
迈在广州，值萧简为乱，为之尽力，与简俱死。
瑀迁从事中郎，领淮南太守。
元嘉二十九年，出为宁远将军、益州刺史。
元凶弑立，以为青州刺史。
瑀闻问，即起义遣军，并送资实于荆州。
世祖即位，召为御史中丞。
明年，迁御史中丞。
弹王僧达云：廕籍高华，人品冗末。
朝士莫不畏其笔端。
寻转右卫将军。
瑀愿为侍中，不得，谓所亲曰：人仕宦不出当入，不入当出，安能长居户限上。
因求益州。
世祖知其此意，许之。
孝建三年，除辅国将军、益州刺史。既行，甚不得意。
至江陵，与颜竣书曰：硃修之三世叛兵，一旦居荆州，青油幙下，作谢宣明面见向，使斋帅以长刀引吾下席。
于吾何有，政恐匈奴轻汉耳。
其年，坐夺人妻为妾，免官。
大明元年，起为东阳太守。
明年，迁吴兴太守。
及为吏部尚书，意弥愤愤。
族叔秀之为丹阳尹，瑀又与亲故书曰：吾家黑面阿秀，遂居刘安众处，朝廷不为多士。
其年，疽发背，何偃亦发背痈。
瑀疾已笃，闻偃亡，欢跃叫呼，于是亦卒。谥曰刚子。
子卷，南徐州别驾。
卷弟藏，尚书左丞。
穆之少子贞之，中书黄门侍郎，太子右卫率。宁朔将军、江夏内史。
子裒，始兴相，以赃货系东冶内。
世祖以祐子平南参军孙为始安太守。
祖咸，司隶校尉。
父瑗，以学业知名，位至安成太守。
瑗与郗超善，超尝造瑗，瑗见其二子迪及亮。
亮年四五岁，超令人解亮衣，使左右持去，初无吝色。
超谓瑗曰：卿小兒才名位宦，当远逾于兄。
然保家传祚，终在大者。
迪字长猷，亦儒学，官至五兵尚书。
永初二年卒，追赠太常。
亮博涉经史，尤善文词。
初为建威参军，桓谦中军行参军。
桓玄篡位，闻其博学有文采，选为秘书郎，欲令整正秘阁，未及拜而玄败。
义旗初，丹阳尹孟昶以为建威参军。
义熙元年，除员外散骑侍郎，直西省，典掌诏命。
转领军长史，以中书郎滕演代之。
亮未拜，遭母忧，服阕，为刘毅抚军记室参军，又补领军司马。
七年，迁散骑侍郎，复代演直西省。仍转中书黄门侍郎，直西省如故。
高祖以其久直勤劳，欲以为东阳郡，先以语迪，迪大喜告亮。
亮不答，即驰见高祖曰：伏闻恩旨，赐拟东阳，家贫忝禄，私计为幸。
高祖笑曰：谓卿之须禄耳，若能如此，甚协所望。
会西讨司马休之，以为太尉从事中郎，掌记室。以太尉参军羊徽为中书郎，代直西省。
亮从征关、洛，还至彭城。
宋国初建，令书除侍中，领世子中庶子。
徙中书令，领中庶子如故。
从还寿阳。
高祖有受禅意，而难于发言，乃集朝臣宴饮，从容言曰：桓玄暴篡，鼎命已移，我首唱大义，复兴皇室，南征北伐，平定四海，功成业著，遂荷九锡。
今年将衰暮，崇极如此，物戒盛满，非可久安。
今欲奉还爵位，归老京师。
群臣唯盛称功德，莫晓此意。
亮于是叩扉请见，高祖即开门见之。
高祖达解此意，无复他言，直云：须几人自送？
亮曰：须数十人便足。
亮既出，已夜，见长星竟天。
亮拊髀曰：我常不信天文，今始验矣至都，即征高祖入辅。
永初元年，迁太子詹事，中书令如故。
以佐命功，封建城县公，食邑二千户。
入直中书省，专典诏命。
以亮任总国权，听于省见客。
神虎门外，每旦车常数百两。
高祖登庸之始，文笔皆是记室参军滕演；北征广固，悉委长史王诞；
自此后至于受命，表策文诰，皆亮辞也。
二年，亮转尚书仆射，中书令、詹事如故。
明年，高祖不豫，与徐羡之、谢晦并受顾命，给班剑二十人。
少帝即位，进为中书监，尚书令。
少帝废，亮率行台至江陵奉迎太祖。
既至，立行门于江陵城南，题曰大司马门。
率行台百僚诣门拜表，威仪礼容甚盛。
太祖将下，引见亮，哭恸甚，哀动左右。
既而问义真及少帝薨废本末，悲号呜咽，侍侧者莫能仰视。
亮流汗沾背，不能答。
于是布腹心于到彦之、王华等，深自结纳。
太祖登阼，加散骑常侍、左光禄大夫、开府仪同三司，本官悉如故。
又进爵始兴郡公，食邑四千户，固让进封。
元嘉三年，太祖欲诛亮，先呼入见；
遣信报徐羡之，因乘车出郭门，骑马奔兄迪墓。
屯骑校尉郭泓收付廷尉，伏诛。时年五十三。
初至广莫门，上遣中书舍人以诏书示亮，并谓曰：以公江陵之诚，当使诸子无恙。
大道有言，慎终如始，则无败事矣。
《易》曰：括囊无咎。慎不害也。
慎不害也。
文王小心，《大雅》咏其多福；
仲由好勇，冯河贻其苦箴。
《虞书》著慎身之誉，周庙铭陛坐之侧。
因斯以谈，所以保身全德，其莫尚于慎乎夫四道好谦，三材忌满，祥萃虚室，鬼瞰高屋，丰屋有蔀家之灾，鼎食无百年之贵。
然而徇欲厚生者，忽而不戒；知进忘退者，曾莫之惩。
前车已摧，后銮不息，乘危以庶安，行险而徼幸，于是有颠坠覆亡之祸，残生夭命之衅。
流溺忘反，而以身轻于物也。
亮布衣儒生，侥幸际会，既居宰辅，兼总重权。
虽则微物，矜怀者久之。
退感庄生异鹊之事，与彼同迷而忘反鉴之道，此先师所以鄙智，及齐客所以难日论也。
怅然有怀，感物兴思，遂赋之云尔。
在西成之暮晷，肃皇命于禁中。
风萧瑟以陵幌，霜皑皑而被墉。
嗟劳人之萃感，何夕永而虑充。
咏倚相之遗矩，希董生之方融。
钻光灯而散袠，温圣哲之遗踪。
考旧闻于前史，访心迹于污隆。
岂夷阻之在运，将全丧之由躬。
辞存丽而去秽，旨既雅而能通。
虽源流之深浩，且扬榷而发蒙。
习习飞蚋，飘飘纤蝇，缘幌求隙，望爓思陵。
糜兰膏而无悔，赴朗烛而未惩。
亮自知倾覆，求退无由，又作辛有、穆生、董仲道赞，称其见微之美。
长子演，秘书郎，先亮卒。
演弟悝、湛逃亡。
世祖孝建之中，并还京师。
祖朗，东阳太守。
父重，会稽王道子骠骑长史。
兄绚，高祖镇军长史，蚤卒。
晦初为孟昶建威府中兵参军。
昶死，高祖问刘穆之：孟昶参佐，谁堪入我府？
穆之举晦，即命为太尉参军。
高祖尝讯囚，其旦刑狱参军有疾，札晦代之，于车中一鉴讯牒，催促便下。
相府多事，狱繁殷积，晦随问酬辩，曾无违谬。
高祖奇之，即日署刑狱贼曹，转豫州治中从事。
义熙八年，土断侨流郡县，使晦分判扬、豫民户，以平允见称。入为太尉主簿，从征司马休之。
时徐逵之战败见杀，高祖怒，将自被甲登岸，诸将谏，不从，怒愈甚。
晦前抱持高祖，高祖曰：我斩卿晦曰：天下可无晦，不可无公，晦死何有会胡籓已得登岸，贼退走，乃止。
晦美风姿，善言笑，眉目分明，鬓发如点漆。
从征关、洛，内外要任悉委之。
刘穆之遣使陈事，晦往往措异同，穆之怒曰：公复有还时否？
高祖欲以为从事中郎，以访穆之，坚执不与。
穆之丧问至，高祖哭之甚恸。
晦时正直，喜甚，自入阁内参审穆之死问。
其日教出，转晦从事中郎。
宋台初建，为右卫将军，寻加侍中。
高祖受命，于石头登坛，备法驾入宫。
晦领游军为警备，迁中领军，侍中如故。
以佐命功，封武昌县公，食邑二千户。
二年，坐行玺封镇西司马、南郡太守王华大封，而误封北海太守球，版免晦侍中。
寻转领军将军、散骑常侍，依晋中军羊祜故事，入直殿省，总统宿卫。
三月，高祖不豫，给班剑二十人，与徐羡之、傅亮、檀道济并侍医药。
少帝即位，加领中书令，与羡之，亮共辅朝政。
少帝既废，司空徐羡之录诏命，以晦行都督荆湘雍益宁南北秦七州诸军事、抚军将军、领护南蛮校尉、荆州刺史，欲令居外为援，虑太祖至或别用人，故遽有此授。
太祖即位，加使持节，依本位除授。
晦虑不得去，甚忧惶，及发新亭，顾望石头城，喜曰：今得脱矣。
寻进号卫将军，加散骑常侍，进封建平郡公，食邑四千户，固让进封。
又给鼓吹一部。
晦死时，年三十七。
澹问晦年，晦答曰：三十五。
澹笑曰：昔荀中郎年二十七为北府都督，卿比之，已为老矣。
晦有愧色。
至江陵，深结侍中王华，冀以免祸。
二女当配彭城王义康、新野侯义宾。
元嘉二年，遣妻曹及长子世休送女还京邑。
先是景平中，索虏为寇，覆没河南。
至是上欲诛羡之等，并讨晦。
声言北伐，又言拜京陵，治装舟舰。
傅亮与晦书曰：薄伐河朔，事犹未已，朝野之虑，忧惧者多。
又言：朝士多谏北征，上当遣外监万幼宗往相咨访。
时朝廷处分异常，其谋颇泄。
三年正月，晦弟黄门侍郎爵驰使告晦，晦犹谓不然，呼咨议参军何承天，示以亮书，曰：计幼宗一二日必至，傅公虑我好事，故先遣此书。
承天曰：外间所闻，咸谓西讨已定，幼宗岂有上理。
晦尚谓虚妄，使承天豫立答诏启草，伐虏宜须明年。
江夏内史程道惠得寻阳人书，言：朝廷将有大处分，其事已审。使其辅国府中兵参军乐冏封以示晦。
晦又谓承天曰：幼宗尚未至，若复二三日无消息，便是不复来邪？
承天答曰：诏使本无来理，如程所说，其事已判，岂容复疑。
晦欲焚南蛮兵籍，率见力决战。
士人多劝发兵，乃立幡戒严，谓司马庾登之曰：今当自下，欲屈卿以三千人守城，备御刘粹。
登之曰：下官亲老在都，又素无旅，情计二三，不敢受此旨。
晦仍问诸佐：战士三千，足守城不？
南蛮司马周超对曰：非徒守城而已，若有外寇，可以立勋。
登之乃曰：超必能办，下官请解司马、南郡以授。
即于坐命超为司马、建威将军、南义阳太守，转登之为长史，南郡如故。
庾登之据巴陵，畏懦不敢进。
太祖诛羡之等及晦子新除秘书郎世休，收爵、爵子世平、兄子著作佐郎绍等。
乐冏又遣使告晦：徐、傅二公及爵等并已诛。
数从高祖征讨，备睹经略，至是指麾处分，莫不曲尽其宜。
二三日中，四远投集，得精兵三万人。
臣阶缘幸会，蒙武皇帝殊常之眷，外闻政事，内谋帷幄，经纶夷险，毗赞王业，预佐命之勋，膺河山之赏。
及先帝不豫，导扬末命，臣与故司徒臣羡之、左光禄大夫臣亮、征北将军臣道济等，并升御床，跪受遗诏，载贻话言，托以后事。
臣虽凡浅，感恩自厉，送往事居，诚贯幽显。
逮营阳失德，自绝宗庙，朝野岌岌，忧及祸难，忠谋协契，徇国忘己，援登圣朝，惟新皇祚。
陛下驰传乘流，曾不惟疑，临朝殷勤，增崇封爵。
此则臣等赤心已亮于天鉴，远近万邦咸达于圣旨。
若臣等志欲专权，不顾国典，便当协翼幼主，孤背天日，岂复虚馆七旬，仰望鸾旗者哉？
故庐陵王于营阳之世，屡被猜嫌，积怨犯上，自贻非命。
天祚明德，属当昌运，不有所废，将何以兴？
成人之美，《春秋》之高义；立帝清馆，臣节之所司。
耿弇不以贼遗君父，臣亦何负于宋室邪？
臣忝居蕃任，乃诚匪懈，为政小大，必先启闻。
纠剔群蛮，清夷境内，分留弟侄，并侍殿省。
陛下聿遵先志，申以婚姻，童稚之目，猥荷齿召，荐女迁子，合门相送。
臣羡之总录百揆，翼亮三世，年耆乞退，屡抗表疏，优旨绸缪，未垂顺许。
臣亮管司喉舌，恪虔夙夜，恭谨一心，守死善道。
虽未知臣道济问，推理即事，不容独存。
先帝顾托元臣翼命之佐，剿于佞邪之手，忠贞匪躬之辅，不免夷灭之诛。
陛下春秋方富，始览万机，民之情伪，未能鉴悉。
王华猜忌忍害，规弄威权，先除执政，以逞其欲。
臣去岁末使反，得朝士及殿省诸将书，并言嫌隙已成，必有今日之事。
臣推诚仰期，罔有二心，不图奸回潜遘，理顺难恃，忠贤陨朝，愚臣见袭，到彦之、萧欣等在近路。
昔白公称乱，诸梁婴胄，恶人在朝，赵鞅入伐。
若天祚大宋，卜世灵长，义师克振，中流清荡，便当浮舟东下，戮此三竖，申理冤耻，谢罪阙庭，虽伏锧赴镬，无恨于心。
伏愿陛下远寻永初托付之旨，近存元嘉奉戴之诚，则微臣丹款，犹有可察。
太祖时已戒严，诸军相次进路。
祸福无门，逆顺有数，天道微于影响，人事鉴于前图，未有蹈义而福不延，从恶而祸不至也。
徐羡之、傅亮、谢晦，安忍鸩杀，获罪于天，名教所极，政刑所取，已远暴四海，宣于圣诏。
复王室之仇，摅义夫之愤，国典澄明，人神感悦。
然归死难图，兽困则噬，是以爰整其旅，用为过防。
京师之众，天下云集，士练兵精，大号响震。
使持节、中领军佷山县开国侯到彦之率羽林选士果劲二万，云旍首路，组甲曜川。
使持节、散骑常侍、都督南徐兗之江北淮南青州徐州之淮阳下邳琅邪东莞七郡诸军事、征北将军、南兗州刺史、永修县开国公檀道济统劲锐武卒三万，戈船蔽江，星言继发，千帆俱举，万棹遄征。
散骑常侍、骁骑将军段宏铁马二千，风驱电击，步自竟陵，直至鄢郢。
又命征虏将军、雍州刺史刘粹控河阴之师，冲其巢窟。
湘州刺史张邵提湘川之众，直据要害。
巴、蜀杜荆门之险，秦、梁绝丹圻之迳，云网四合，走伏路尽。
虽以英布之气，彭宠之资，登陴无名，授兵谁御？
加以西土之人，咸沐皇泽，东吴将士，怀本首丘，必不自陷罪人之党，横为乱亡之役。
置军则鱼溃，婴城则鸟散，其势然矣。
圣上殷勤哀愍，其罪由晦，士民何辜。是用一分前麾，宣示朝旨。
若已猖蹶，先事阻卫，宜翻然背乱，相率归朝。
况彼府州文武，并列王职，荷国荣任，身虽在外，乃心辰极。
夫转祸贵速，后机则凶，遂使王师临郊，雷电皆至，噬脐之恨，亦将何及。
时益州刺史萧摹之、巴西太守刘道产被征还，始至江陵，晦并系絷，没其财货，以充军资。
竟陵内史殷道鸾未之郡，以为咨议参军。
行冠军将军竟陵内史河东太守谢遁、建威将军南平太守谢世猷骁勇一万，留守江陵。
刘粹若至，周超能破之者，即以为龙骧将军、雍州刺史。
晦乃叹曰：恨不得以此为勤王之师自领湘州刺史，以张邵为辅国将军，邵不受命。
王室多故，祸难荐臻。
营阳失德，自绝宗庙。
庐陵王构阋有本，屡被猜嫌，且居丧失礼，遐迩所具，积怨犯上，自贻非道。
按车骑大将军王弘、侍中王昙首，谬蒙时私，叨窃权要。
弘于永初之始，实荷不世之恩，元嘉之让，自谓任遇浮浅，进诬先皇委诚之寄，退长嫌隙异同之端。
昙首往因使下，访以今上起居，不能光扬令德，彰于朝听，其言多诬，故不具说。
王华贼亡之余，赏擢之次，先帝常见访逮，庶有一分可取，而华禀性凶猜，多所忍害。曩者纵人入城，托疾辞事，此都士庶，咸所闻知。
及周纠使下，又令见咨，云：欲自揽政事，求离任还都，并令昙首具述此意。
又惠观道人说，外人告华及到彦之谋反，不谓无之。
城内东将，数日之内，操戈相待。
华说数为秋当所谮，常不自安。
自以父亡道侧，情事异人，外绝酒醴，而宵饮是恣。
又常叹宰相顿有数人，是何愤愤，规总威权，不顾国典。
搢绅之徒，孰不慷慨遂矫违诏旨，遣到彦之、萧欣之轻舟见袭。
即日监利左尉露檄众军已至扬子。
虽以不武，忝荷蕃任，国家艰难，悲愤兼集。
若使小人得志，君子道消，凡百有殄瘁之哀，苍生深横流之惧。
今遣南蛮司马宁远将军庾登之统参军事建武将军建平太守安泰、宣威将军昭弘宗、参军事宣威将军王绍之等，精锐一万，前锋致讨。
南蛮参军、振武将军魏像统参军事、宣威将军陈珍虎旅二千，参军事、建威将军、新兴太守贺愔甲卒三千，相系取道。
南蛮参军、振威将军郭卓铁骑二千，水步齐举。
大军三万，骆驿电迈。
分命参军、长宁太守窦应期步骑五千，直出义阳。
司马、建威将军、行南义阳太守周超之统军司马、振武将军胡崇之精悍一万，北出高阳，长兼行参军、宁远将军硃澹之步骑五千，西出雁塞，同讨刘粹，并趋襄阳。
奇兵尚速，指景齐奋。
晦至江口，到彦之已到彭城洲。
会霖雨连日，参军刘和之曰：彼此共有雨耳，檀征北寻至，东军方强，唯宜速战。
登之忄匡怯，使小将陈祐作大囊，贮茅数千斛，县于帆樯，云可以焚舰，用火宜须晴，以缓战期。
晦然之，遂停军十五日。
乃攻萧欣于彭城洲，中兵参军孔延秀率三千人进战，甚力。
欣于陈后拥楯自卫，又委军还船，于是大败。
延秀又攻洲口栅，陷之，彦之退保隐圻。
臣闻凶邪败国，先代成患；
奸臣王弘等窃弄威权，兴造祸乱，遂与弟华内外影响，同恶相成，忌害忠贤，图希非望。故司徒臣羡之、左光禄大夫臣亮横被酷害，并及臣门。
虽未知征北将军臣道济存亡，不容独免。
遂遣萧欣、到彦之等轻舟见袭，奸伪之甚，一至于斯。
羡之及亮，或宿德元臣，姻娅皇极，或任总文武，位班三事，道济职惟上将，捍城是司，皆受遇先朝，栋梁一代。
臣昔因时幸，过蒙先眷，内闻政事，外经戎旅，与羡之、亮等同被齿盼。
羡之、亮于中秉权，可得持久。
仰奉成旨，俯竭股肱，忠贞不效，期之以死。
但营阳悖德，自绝于天，社稷之危，忧在托付，不有所废，将焉以兴。
乃远稽殷、汉，用升圣德。
陛下顺流乘传，不听张武之疑，入邸龙飞，非俟宋昌之议，斯乃主臣相信，天人合契，九五当阳，化形四海。
羡之及亮，内赞皇猷，臣与道济，分翰于外，普天之下，孰曰不宜。
遂蒙宠授，来镇此方，分留弟侄，以侍台省。
到任以来，首尾三载，虽形在远外，心系本朝，事无大小，动皆咨启，八州之政，罔一专辄，尊上之心，足贯幽显。
陛下远述先旨，申以婚姻，大息世休，复蒙引召，是以去年送女遣兒，阖家俱下，血诚如此，未知所愧。
而凶狡无端，妄生衅祸，羡之内诛，臣受外伐，顾省诸怀，不识何罪？
又以陛下富于春秋，始览政事，欲冯陵恩幸，窥望国权，亲从磐歭，规自封殖，不除臣等，罔得专权，所以交结谗慝，成是乱阶。
又惟弘等所构，当以营阳为言，庐陵为罪。又以臣等位高功同，内外胶固。
陛下信其厚貌，忘厥左道，三至下机，能不暂惑。
伏自寻省，废昏立明，事非为己。
然庐陵为性轻险，悌顺不足，武皇临崩，亦有口诏，比虽发自营阳，实非国祸。
至于羡之、亮等，周旋同体，心腹内外，政欲戮力皇家，尽忠报主。
若令臣等颇欲执权，不专为国，初废营阳，陛下在远，武皇之子，尚有童幼，拥以号令，谁敢非之。
而溯流三千，虚馆三月，奉迎銮驾，以遵下武，血心若斯，易为可鉴。
且臣等奉事先朝，十有七年，并居显要，世称恭谨，不图一旦致兹衅罚。
夫周公大贤，尚有流言之谤，伯奇至孝，不免谮诉之祸。
慈父非无情于仁子，明君岂有志于贞臣。
恺悌君子，无信谗言。
陛下躬览篇籍，研核是非，衅兆之萌，宜应深察。
臣窃惧王室小有皇甫之患，大有阎乐之祸，夙夜殷忧，若无首领。
夫周道浸微，桓、文称伐，君侧乱国，赵鞅入诛。
况今凶祸滔天，辰极危逼，台辅孥戮，岳牧倾陷。
臣才非绛侯，安汉是职，人愧博陆，厕奉遗旨。
辄简徒缮甲，军次巴陵，萧欣窘慑，望风奔迸。
臣诚短劣，在国忘身，仰凭社稷之灵，俯厉义勇之气，将长驱电扫，直入石头，枭翦元凶，诛夷首恶，吊二公之冤魂，写私门之祸痛。
然后分归司寇，甘赴鼎镬，虽死之日，犹生之年。
伏惟陛下德合乾元，道侔玄极，鉴凶祸之无端，察贞亮之有本，回日月之照，发霜电之威，枭四凶于庙庭，悬三监于绛阙，申二台之匪辜，明两蕃之无罪，上谢祖宗，下告百姓，遣一乘之使，赐咫尺之书，臣便勒众旋旗，还保所任。
初，晦与徐羡之、傅亮谋为自全之计，晦据上流，而檀道济镇广陵，各有强兵，以制持朝廷；
及太祖将行诛，王华之徒咸云：道济不可信。
太祖曰：道济止于胁从，本非事主。
杀害之事，又所不关。
吾召而问之，必异。
于是诏道济入朝，授之以众，委之西讨。
晦闻羡之等死，谓道济必不独全，及闻率众来上，惶惧无计。
道济既至，与彦之军合，牵舰缘岸。
台军至忌置洲尾，列舰过江，晦大军一时溃散。
晦夜出，投巴陵，得小船还江陵。
初，雍州刺史刘粹遣弟竟陵太守道济与台军主沈敞之袭江陵，至沙桥，周超率万余人与战，大破之。
晦至江陵，无它处分，唯愧谢周超而已。
超其夜舍军单舸诣到彦之降。
众散略尽，乃携其弟遁、兄子世基等七骑北走。
遁肥壮不能骑马，晦每待之，行不得速。
至安陆延头，为戍主光顺之所执。
顺之，晦故吏也。
哀人道之多险，伤人道之寡安。
重衅，人之所重。
周超既降，到彦之以参府事，刘粹遣参军沈敞之告彦之沙桥之败，事由周超，彦之乃执之。
先系爵等，犹未即戮，于是与晦、遁、兄子世基、世猷及同党孔延秀、周超、贺愔、窦应期、蒋虔、严千斯等并伏诛。
临死为连句诗曰：伟哉横海鳞，壮矣垂天翼。
晦续之曰：功遂侔昔人，保退无智力。
庾登之、殷道鸾、何承天并皆原免。
初，河东人商玄石为晦参军，晦为逆，玄石密欲推西人庾田夫及到彦之从弟为主，田夫等不敢许。
知玄石独谋不立，遂为晦领幢。
事既平，恨本心之不遂，投水死。
太祖嘉之，以其子怀福为衡阳王义季右军参军督护。
晦走，左右皆弃之，唯有延陵盖追随不舍。
太祖嘉之，后以盖为长沙王义欣镇军功曹督护。
赵伦之，字幼成，下邳僮人也。孝穆皇后之弟。
武帝起兵，以军功封阆中县五等侯，累迁雍州刺史。
武帝北伐，伦之遣顺阳太守傅弘之、扶风太守沈田子出峣柳，大破姚泓于蓝田。
及武帝受命，以佐命功，封霄城县侯，安北将军，镇襄阳。
少帝即位，征拜护军。
元嘉三年，拜镇军将军，寻迁左光禄大夫，领军将军。
伦之虽外戚贵盛，而以俭素自处。
久居方伯，颇觉富盛，入为护军，资力不称，以为见贬。
光禄大夫范泰好戏谓曰：司徒公缺，必用汝老奴。我不言汝资地所任，要是外戚高秩次第所至耳。
伦之大喜，每载酒肴诣泰。
伦之在襄阳，伯符为竟陵太守。
张邵，字茂宗，会稽太守裕之弟也。
初为晋琅邪内史王诞龙骧府功曹，桓玄徙诞于广州，亲故咸离弃之，惟邵情意弥谨，流涕追送。
时变乱饥馑，又馈送其妻子。
桓玄篡位，父敞先为尚书，以答事微谬，降为廷尉卿。
及武帝讨玄，邵白敞表献诚款，帝大说，命署其门曰：有犯张廷尉者，以军法论。
后以敞为吴郡太守。
王谧为扬州，召邵为主簿。
刘毅为亚相，爱才好士，当世莫不辐氵奏，独邵不往。
或问之，邵曰：主公命世人杰，何烦多问。
刘穆之闻以白，帝益亲之，转太尉参军，署长流贼曹。
寻补州主簿。
及诛刘籓，邵时在西州直庐，即夜诫众曹曰：大军当大讨，可各修舟船仓库，及晓取办。
帝曰：张邵可谓同我忧虑矣。
九年，世子始开征虏府，补邵录事参军，转号中军，迁咨议参军，领记室。
十二年，武帝北伐，邵请见，曰：人生危脆，必当远虑。穆之若邂逅不幸，谁可代之？
尊业如此，苟有不讳，事将如何？
帝曰：此自委穆之及卿耳。
青州刺史檀祗镇广陵，时滁州结聚亡命，祗率众掩之。刘穆之恐以为变，将发军。
邵曰：檀韶据中流，道济为军首，若疑状发露，恐生大变。宜且遣慰劳，以观其意。
既而祗果不动。
及穆之卒，朝廷恇惧，便欲发诏以司马徐羡之代之，邵对曰：今诚急病，任终在徐，且世子无专命，宜须北咨。
信反，方使世子出命曰：朝廷及大府事，悉咨徐司马，其余启还。
武帝重其临事不挠，有大臣体。
十四年，以世子镇荆州，邵谏曰：储贰之重，四海所系，不宜处外，敢以死请。
文帝为中郎将、荆州刺史，以邵为司马，领南郡相，众事悉决于邵。
武帝受命，以佐命功，封临沮伯。
分荆州立湘州，以邵为刺史。
将署府，邵以为长沙内地，非用武之国，置署妨人，乖为政要。
帝从之。
谢晦反，遗书要邵，邵不发函，驰使呈帝。
元嘉五年，转征虏将军，领宁蛮校尉、雍州刺史，加都督。
初，王华与邵有隙，及华参要，亲旧为之危心。
邵曰：子陵方弘至公，必不以私仇害正义。
后拜雍州刺史。
及至襄阳，筑长围，修立堤堰，开田数千顷，郡人赖之富赡。
丹、淅二川蛮屡为寇，邵诱其帅，因大会诛之，悉掩其徒党。
既失信群蛮，所在并起，水陆断绝。
子敷至襄阳定省，当还都，群蛮伺欲取之。
会蠕蠕国遣使朝贡，贼以为敷，遂执之，邵坐降号扬烈将军。
坐在雍州营私蓄取赃货二百四十五万，下廷尉，免官，削爵土。
后为吴兴太守，卒，追复爵邑，谥曰简伯。
邵临终，遗命祭以菜果，苇席为轜车，诸子从焉。
子敷、演、镜，有名于世。
刘怀肃，彭城人，高祖从母兄也。
家世贫窭，而躬耕好学。
初为刘敬宣宁朔府司马，东征孙恩，有战功，又为龙骧司马、费令。
闻高祖起义，弃县来奔。
京邑平定，振武将军道规追桓玄，以怀肃为司马。玄留何澹之、郭铨等戍桑落洲，进击破之。
颍川太守刘统平，除高平太守。
玄既死，从子振大破义军于杨林，义军退寻阳。
怀肃与江夏相张暢之攻澹之于西塞，破之。
伪镇东将军冯该戍夏口东岸，孟山图据鲁山城，桓仙客守偃月垒，皆连壁相望。怀肃与道规攻之，躬擐甲胄，陷二城，冯该走石城，生擒仙客。
义熙元年正月，振败走，道规遣怀肃平石城，斩冯该及其子山靖。
三月，桓振复袭江陵，荆州刺史司马休之出奔，怀肃自云杜驰赴，日夜兼行，七日而至。
振勒兵三万，旗帜蔽野，跃马横矛，躬自突陈。
于是士卒争先，临阵斩振首。
江陵既平，休之反镇，执怀肃手曰：微子之力，吾无所归矣。
伪辅国将军符嗣、马孙、伪龙骧将军金符青、乐志等屯结江夏，怀肃又讨之，枭乐志等。
道规加怀肃督江夏九郡，权镇夏口。
仍为辅国将军、淮南历阳二郡太守。
二年，又领刘毅抚军司马，军、郡如故。
以义功封东兴县侯，食邑千户。
其冬，桓石绥、司马国璠、陈袭于胡桃山聚众为寇，怀肃率步骑讨破之。
江淮间群蛮及桓氏余党为乱，自请出讨，既行失旨，毅上表免怀肃官。
三年，卒，时年四十一。
追赠左将军。
无子，弟怀慎以子蔚祖嗣封，官至江夏内史。
蔚祖卒，子道存嗣。
太祖元嘉末，为太尉江夏王义恭咨议参军。
世祖伐元凶，义军至新亭，道存出奔，元凶杀其母以徇。
前废帝景和中，为义恭太宰从事中郎。义恭败，以党与下狱死。
高祖珩，晋河南尹。
祖渊，右光禄大夫。
父绰，义旗后为给事中，光禄勋，追赠金紫光禄大夫。
世居京口。
高祖东伐孙恩，以怀玉为建武司马。
豫义旗，从平京城，进定京邑。
以功封鄱阳县侯，食邑千户。
义熙三年，出为宁朔将军、西阳太守、新蔡内史，除中书侍郎，转辅国将军，领丹阳府兵，戍石头。
卢循逼京邑，怀玉于石头岸连战有功，为中军咨议参军。
贼帅徐道覆屡欲以精锐登岸，畏怀玉不敢上。
及循南走，怀玉与众军追蹑，直至岭表。
徐道覆屯结始兴，怀玉攻围之，身当矢石，旬月乃陷。
仍南追循，循平，又封阳丰县男，食邑二百五十户。复为太尉咨议参军，征虏将军。
八年，迁江州刺史，寻督江州豫州之西阳新蔡汝南颍川司州之恆农扬州之松滋六郡诸军事、南中郎将，刺史如故。
时荆州刺史司马休之居上流，有异志，故授怀玉此任以防之。
十一年，加持节。丁父艰，怀玉有孝性。
又自陈弟仙客出继，丧主唯己，乃见听。
于是散彻，赐给宅宇，月给钱三十万。
追赠平南将军。
子元卒，无子，国除。
怀玉别封阳丰男，子慧熙嗣，坐废祭祀夺爵。
慧熙子宗嗣，竟陵太守，中大夫。
祖虎生，伯父璩，并益州刺史。
父瑾，梁、秦二州刺史。
修之有大志，颇读史籍，荆州刺史殷仲堪以为宁远参军。
桓玄克荆州，仍为玄佐，历后军、太尉、相国参军。
解音律，能骑射，玄甚遇之。
及篡位，以为屯骑校尉。
随玄西奔，玄败于峥嵘洲，复还江陵，人情离散，议欲西奔汉川。
修之诱令入蜀，冯迁斩玄于枚回洲，修之力也。
修之相得甚欢。
晋安帝反正于江陵，除骁骑将军。
下至京师，高祖以为镇军咨议参军，加宁朔将军。
旬月，迁右卫将军。
既有斩玄之谋，又伯、父并在蜀土，高祖欲引为外助，故频加荣爵。
及父瑾为谯纵所杀，高祖表为龙骧将军，配给兵力，遣令奔赴。
又遣益州刺史司马荣期及文处茂、时延祖等西讨。
修之至宕渠，荣期为参军杨承祖所杀，承祖自称镇军将军、巴州刺史。
修之退还白帝，承祖自下攻之，不拔。
修之使参军严纲等收兵众，汉嘉太守冯迁率兵来会，讨承祖斩之。
时文处茂犹在邑郡，修之遣振武将军张季仁五百兵系处茂等。
修之遣原导之与季仁俱进。
时益州刺史鲍陋不肯进讨，修之下都上表曰：臣闻在生所以重生，实有生理可保。臣之情地，生途已竭，所以未沦于泉壤，借命于朝露者，以日月贞照，有兼映之辉，庶凭天威，诛夷仇逆。
自提戈西赴，备尝时难，遂使齐斧停柯，狡竖假息。
益州刺史陋始以四月二十九日达巴东，顿白帝，以俟庙略。
昔宋害申丹，楚庄有遗履之愤，况忘家殉国，鲜有臣门，节冠风霜，人所矜悼。
伍员不亏君义，而申包不忘国艰，俟会伫锋，因时乃发。
公私怀耻，仰望洪恩，岂宜遂享名器，比肩人伍。
求情既所不容，即实又非所继，但以方仗威灵，要须综摄，乞解金紫宠私之荣，赐以鹰扬折冲之号。臣之于国，理无虚请。
自臣涉道，情虑荒越，疹毒交缠，常虑性命陨越，要当躬先士卒，身驰贼庭，手斩凶丑，以摅莫大之衅。然后就死之日，即化如归，阖门灵爽，岂不谢先帝于玄宫。
高祖哀其情事，乃命冠军将军刘敬宣率文处茂、时延祖诸军伐蜀。
军次黄虎，无功而退。
谯纵由此送修之父、伯及中表丧，口累并得俱还。
卢循逼京邑，修之服未除，起为辅国将军，寻加宣城内史，戍姑孰。
为循党阮赐所攻，击破之。
循走，刘毅还姑孰，修之领毅后军司马，坐长置吏僮，免将军、内史官。
修之虽为毅将佐，而深自结高祖。
高祖讨毅，先遣王镇恶袭江陵，修之与咨议参军任集之等并力战，高祖宥之。
时遣硃龄石伐蜀，修之固求行，高祖虑修之至蜀，必多所诛残，士人既与毛氏有嫌，亦当以死自固，故不许。
还都，除黄门侍郎，复为右卫将军。
修之不信鬼神，所至必焚除房庙。
时蒋山庙中有佳牛好马，修之并夺取之。
高祖讨司马休之，以为咨议参军、冠军将军、领南郡相。
高祖将伐羌，先遣修之复芍陂，起田数千顷。
及至彭城，又使营立府舍，转相国右司马，将军如故。
时洛阳已平，即本号为河南、河内二郡太守，行西州事，戍洛阳，修治城垒。
高祖既至，案行善之，赐衣服玩好，当时计直二千万。
先是，刘敬宣女嫁，高祖赐钱三百万，杂彩千匹，时人并以为厚赐。
王镇恶死，修之代为安西司马，将军如故。
值桂阳公义真已发长安，为佛佛虏所邀，军败。
初，修之在洛，敬事嵩高山寇道士，道士为焘所信敬，营护之，故得不死，迁于平城。
修之尝为羊羹，以荐虏尚书，尚书以为绝味，献之于焘；
焘大喜，以修之为太官令。
其后硃修之没虏，亦为焘所宠。
修之问南国当权者为谁，硃修之答云：殷景仁。
修之笑曰：吾昔在南，殷尚幼少，我得归罪之日，便应巾韝到门邪经年不忍问家消息，久之乃讯访，修之具答，并云：贤子元矫，甚能自处，为时人所称。
修之悲不得言，直视良久，乃长叹曰：呜呼自此一不复及。
初，荒人去来，言修之劝诱焘侵边，并教焘以中国礼制，太祖甚疑责之。
修之在虏中，多畜妻妾，男女甚多。
元嘉二十三年，死于虏中，时年七十二。
元矫历宛陵、江乘、溧阳令。
孙处，字季高，会稽永兴人也。籍注季高，故字行于世。
高祖平定京邑，以为振武将军，封新夷县五等侯。
广固之役，先登有功。
卢循之难，于石头捍栅，戍越城、查浦，破贼于新亭。
高祖谓季高曰：此贼行破，应先倾其巢窟，令奔走之日，无所归投，非卿莫能济事。
遣季高率众三千，泛海袭番禺。
初，贼不以海道为防，季高至东冲，去城十余里，城内犹未知。
循守战士犹有数千人，城池甚固。
季高先焚舟舰，悉力登岸，会天大雾，四面陵城，即日克拔。
循父嘏、长史孙建之、司马虞尪夫等，轻舟奔始兴。
即分遣振武将军沈田子等讨平始兴、南康、临贺、始安岭表诸郡。
追奔至郁林，会病，不得穷讨，循遂得走向交州。
义熙七年四月，季高卒于晋康，时年五十三。
元熙元年卒，时年四十三。
追赠龙骧将军、南海太守，封侯官县侯，食邑千户。
九年，高祖念季高之功，乃表曰：孙季高岭南之勋，已蒙褒赠。
而季高泛海万里，投命洪流，波激电迈，指日遄至，遂奄定南海，覆其巢窟，使循进退靡依，轻舟远迸。
曾不旬月，妖凶歼殄。
重赠交州刺史，将军如故。
子宗世卒，子钦公嗣。
钦公卒，子彦祖嗣。
高祖征孙恩，县差为征民，充乙士，使伐马刍。
恩常负大束，兼倍余人，每舍刍于地，叹曰：大丈夫弯弓三石，柰何充马士高祖闻之，即给器仗，恩大喜。
既习战阵，胆力过人，诚心忠谨，未尝有过失，甚见爱信。于娄县战，箭中左目。
从平京城，进定京邑，以宁远将军领幢。
随振武将军道规西讨，虏桓仙客，克偃月叠，遂平江陵。
义熙二年，贼张坚据应城反，恩击破之，封都乡侯。
从伐广固，又有战功。
卢循逼京邑，恩战于查浦，贼退走。
与王仲德等追破循别将范崇民于南陵。
循既走还广州，恩又领千余人随刘籓追徐道覆于始兴，斩之。
迁龙骧将军、兰陵太守。
高祖西征刘毅，恩与王镇恶轻军袭江陵，事在《镇恶传》。
以本官为太尉长兼行参军，领众二千，随益州刺史硃龄石伐蜀。
至彭模，恩所领居前，大战，自朝至日昃，勇气益奋，贼破走。
进平成都，擢为行参军，改封北至县五等男。
高祖伐司马休之及鲁宗之，恩与建威将军徐逵之前进。
宗之子轨乘胜击恩，矢下如雨，呼声震地，恩整厉将士，置阵坚严。
轨屡冲之不动，知不可攻，乃退。
江陵平定，复追鲁轨于石城。
高祖善其能将军持重。
轨弃城走，恩追至襄阳，宗之奔羌，恩与诸将追讨至鲁阳关乃还。
恩自从征讨，每有危急，辄率先诸将，常陷坚破阵，不避艰惸。凡百余战，身被重创。
高祖录其前后功劳，封新宁县男，食邑五百户。
高祖北伐，留恩侍卫世子，命朝士与之交。
恩益自谦损，与人语常呼官位，而自称为鄙人。
抚待士卒，甚有纪纲，众咸亲附之。
迁咨议参军，转辅国将军、淮陵太守。
世子开府，又为从事中郎，转司马，将军、太守如故。
入关迎桂阳公义真。
义真还至青泥，为佛佛虏所追，恩断后，力战连日。
义真前军奔散，恩军人亦尽，为虏所执，死于虏中。
子国才嗣。
国才卒，子慧度嗣。
慧度卒，无子，国除。
胡藩，字道序，豫章南昌人也。祖随，散骑常侍。
父仲任，治书侍御史。
太守韩伯见之，谓籓叔尚书少广曰：卿此侄当以义烈成名。
须二弟冠婚毕，乃参郗恢征虏军事。
时殷仲堪为荆州刺史，籓外兄罗企生为仲堪参军，籓请假还，过江陵省企生。
仲堪要籓相见，接待甚厚。
籓因说仲堪曰：桓玄意趣不常，每怏怏于失职。节下崇待太过，非将来之计也。
仲堪色不悦。
籓退而谓企生曰：倒戈授人，必至之祸。
若不早规去就，后悔无及。
玄自夏口袭仲堪，籓参玄后军军事。
仲堪败，企生果以附从及祸。
籓转参太尉、大将军、相国军事。
义旗起，玄战败将出奔，籓于南掖门捉玄马控，曰：今羽林射手犹有八百，皆是义故西人，一旦舍此，欲归可复得乎？
追及玄于芜湖，玄见籓，喜谓张须无曰：卿州故为多士，今乃复见王叔治。
桑落之战，籓舰被烧，全铠入水潜行三十许步，方得登岸。
义军既迫，不复得西，乃还家。
高祖素闻籓直言于殷氏，又为玄尽节，召为员外散骑侍郎，参军军事。
从征鲜卑，贼屯聚临朐，籓言于高祖曰：贼屯军城外，留守必寡，今往取其城，而斩其旗帜，此韩信所以克赵也。
贼见城陷，一时奔走，还保广固累月。
将拔之夜，佐史并集，忽有鸟大如鹅，苍黑色，飞入高祖帐里，众皆骇愕，以为不祥。
籓起贺曰：苍黑者，胡虏之色，胡虏归我，大吉之祥也。
明旦，攻城，陷之。
从讨卢循于左里，频战有功，封吴平县五等子，除正员郎。
寻转宁远将军、鄱阳太守。
从伐刘毅。
毅初当之荆州，表求东道还京辞墓，去都数十里，不过拜阙。
高祖出倪塘会之。
籓劝于坐杀毅，高祖不从。
复为参军，加建武将军，领游军于江津。
徐逵之败没，高祖怒甚，即日于马头岸渡江，而江津岸峭，壁立数丈，休之临岸置阵，无由可登。
高祖呼籓令上，籓有疑色，高祖奋怒，命左右录来，欲斩之。
籓不受命，顾曰：籓宁前死耳以刀头穿岸，少容脚指，于是径上，随之者稍多。
既得登岸，殊死战，贼不能当，引退。因而乘之，一时奔散。
高祖伐羌，假籓宁朔将军，参太尉军事，统别军。
至河东，暴风漂籓重舰渡北岸，索虏牵得此舰，取其器物。
籓气厉心愤，率左右十二人，乘小船径往河北。
贼骑五六百见籓来，并笑之。
籓素善射，登岸射，贼应弦而倒者十许人，贼皆奔退，悉收所失而反。
又遣籓及硃超石等追索虏于半城，虏骑数重，籓及超石所领皆割配新军，不盈五千，率厉力战，大破之。
又与超石等击姚业于蒲坂，超石失利退还，籓收超石成舍资实，徐行而反，业不敢追。
高祖还彭城，参相国军事。
时卢循余党与苏淫贼大相聚结，以为始兴相。
论平司马休之及广固功，封阳山县男，食邑五百户。
少帝景平元年，坐守东府，开掖门，免官，寻复其职。
元嘉四年，迁建武将军、江夏内史。
七年，征为游击将军。
到彦之北伐，南兗州刺史长沙王义欣进据彭城，籓出戍广陵，行府州事。
转太子左卫率。
十年，卒，时年六十二，谥曰壮侯。
子承祖嗣。
隆世卒，子乾秀嗣。
籓庶子六十人，多不遵法度。
祖敞，仕苻氏，为长乐国郎中令。
慕容德入青州，以敞为车骑长史。
德兄子超袭伪位，伯父遵、父苗复见委任。
遵为尚书，苗京兆太守。
高祖围广固，遵、苗逾城归降，并以为太尉行参军。
太祖元嘉中，遵为员外散骑常侍，苗屯骑校尉。
护之少倜傥，不拘小节，形状短陋，而气干强果。
从高祖征司马休之，为世子中军府长史，兼行参军。
随到彦之北伐，彦之将回师，护之为书谏曰：外闻节下欲回师反旆，窃所不同。
残虏畏威，望风奔迸，八载侵地，不战克复。
方当长驱朔漠，穷扫遗丑，况乃自送，无假远劳。
宜使竺灵秀速进滑台助硃修之固守，节下大军进拟河北，则牢、洛游魂，自然奔退。
且昔人有连年攻战，失众乏粮者，犹张胆争前，莫肯轻退。
况今青州丰穰，济漕流通，士马饱逸，威力无损。
若空弃滑台，坐丧成业，岂是朝廷受任之旨。
彦之不纳，散败而归。
兴世还都，白太祖，称其胆力。
随王玄谟入河，玄谟攻滑台，护之百舸为前锋，进据石济；
及虏救至，又驰书劝玄谟急攻，曰：昔武皇攻广固，死没者亦众。
玄谟败退，不暇报护之。
护之闻知，而虏悉已牵玄谟水军大艚，连以铁锁三重断河，欲以绝护之还路。
河水迅急，护之中流而下，每至铁锁，以长柯斧断之，虏不能禁。
留戍靡沟城。
还为江夏王义恭骠骑户曹参军，戍淮阴。
加建武将军，领济北太守。
率二千人复随张永攻确磝，先据委栗津。
虏杜道俊与伪尚书伏连来援确磝，护之拒之，贼因引军东去。
萧思话遣护之迎军至梁山，伪尚书韩元兴率精骑卒至，护之依险拒战，斩其都军长史，甲首数十，贼乃退。
思话将引还，诳护之云：沈庆之救军垂至，可急于济口立桥。
护之揣知其意，即分遣白丁。
思话复令度河戍乞活堡以防追军。
三十年春，太祖崩，迁屯历下。
入讨元凶，隶柳元景为前锋。
远相连结，与护之书，劝使同逆。
护之次子恭祖，勇果有父风。
遗宝时戍湖陆，护之留子恭祖守历城，自率步骑袭遗宝。道经邹山，破其别戍。
未至湖陆六十里，遗宝焚城西走。
随沈庆之等击鲁爽，加辅国将军。
义宣率大众至梁山，与王玄谟相持。
柳元景率护之及护之弟询之、柳叔仁、郑琨等诸军，出镇新亭。
玄谟见贼强盛，遣司马管法济求救甚急。
上遣元景等进据南州，护之水军先发。
玄谟驰信告元景曰：西城不守，唯余东城，众寡相悬，请退还姑孰，更议进取。
对众以寡，歼殄太半。
元景不许，将悉众赴救，护之劝分军援之。
及战，护之见贼舟舰累沓，谓玄谟曰：今当以火平之。
即使队主张谈等烧贼舰，风猛水急，贼军以此奔散。
梁山平，护之率军追讨，会硃修之已平江陵，至寻阳而还。
迁督徐衮二州豫州之梁郡诸军事、宁朔将军、徐州刺史，封益阳县侯。食邑千户。
弟询之，骁敢有气力，元凶夙闻其名，以副辅国将军张柬。
时张超首行大逆，亦领军隶柬。
询之规杀之，虑柬不同，柬宿有此志，又未测询之同否，互相观察。
会超来论事，柬色动，询之觉之，即共定谋，遣信召超。
超疑之不至，改宿他所。
询之不知其移，径斫之，杀其仆于床，因与柬南奔。
柬溺淮死，询之得至。
时世祖已即位，以为积弩将军。
死，追赠冀州刺史。
二年，护之坐论功挟私，免官。
复为游击将军。
俄迁大司马，辅国将军，领南东海太守。
未拜，复督青冀二州诸军事、宁远将军、青冀二州刺史，镇历城。
进督徐州之东莞东安二郡军事。
世祖以历下要害，欲移青州并镇历城。
护之曰：青州北有河、济，又多陂泽，非虏所向。
每来寇掠，必由历城，二州并镇，此经远之略也。
北又近河，归顺者易，近息民患，远申王威，安边之上计也。
由是遂定。
闳，顺帝升明末，右卫将军。
事平，转西阳王子尚抚军司马、临淮太守。
明年，出为使持节、督豫司二州诸军事、辅国将军、豫州刺史、淮南太守。
复隶沈庆之伐西阳蛮。
护之所莅多聚敛，贿货充积。
七年，坐下狱，免官。
未拜，其年卒，时年七十，谥曰壮侯。
承祖卒，子显宗嗣。
齐受禅，国除。
太宗泰始初，以军功为梁、南秦二州刺史。
长沙景王道怜，高祖中弟也。
初为国子学生。
谢琰为徐州，命为从事史。
桓玄走，大将军武陵王遵承制，除员外散骑侍郎。
寻迁建威将军、南彭城内史。
时北青州刺史刘该反，引索虏为援，清河、阳平二郡太守孙全聚众应之。
义熙元年，索虏托跋开遣伪豫州刺史索度真、大将军斛斯兰寇徐州，攻相县，执钜鹿太守贺申，进围宁朔将军羊穆之于彭城；
进号征西将军。
穆之告急，道怜率众救之。
军次陵栅，斩全。
进至彭城，真、兰退走。
又追蹑至光水沟，斩刘该，虏众见杀及赴水死略尽。
高祖镇京口，进道怜号龙骧将军，又领堂邑太守，戍石头。
明年，加使持节、监征蜀诸军事，率冠军将军刘敬宣等伐谯纵，而文处茂、温祚据险不得进，故不果行。
以义勋封新兴县五等侯。
四年，代诸葛长民为并州刺史、义昌太守，将军、内史如故。犹戍石头。
时鲜卑侵逼，自彭城以南，民皆保聚，山阳、淮阴诸戍，并不复立。
道怜请据彭城，以渐修创，朝议以彭城县远，使镇山阳。
进号征虏将军、督淮北军郡事、北东海太守，并州刺史、义昌太守如故。
以破索度真功，封新渝县男，食邑五百户。
从高祖征广固，常为军锋。
及城陷，慕容超将亲兵突围走，道怜所部获之。
加使持节，进号左将军。
七年，解并州，加北徐州刺史，移镇彭城。
八年，高祖伐刘毅，征为都督衮青二州晋陵京口淮南诸郡军事、兗青州刺史，持节、将军、太守如故，还镇京口。
九年，甲仗五十人入殿。
以广固功，改封竟陵县公，食邑千户。
减先封户邑之半，以赐次子义宗。
十年，进号中军将军，加散骑常侍，给鼓吹一部。
明年，讨司马休之，道怜监留府事，甲仗百人入殿。
江陵平，以为都督荆湘益秦宁梁雍七州诸军事、骠骑将军、开府仪同三司、镇护南蛮校尉、荆州刺史，持节，常侍如故。
北府文武悉配之。
道怜素无才能，言音甚楚，举止施为，多诸鄙拙。
高祖虽遣将军佐辅之，而贪纵过甚，畜聚财货，常若不足，去镇之日，府库为之空虚。
高祖平定三秦，方思外略，征道怜还为侍中、都督徐兗青三州扬州之晋陵诸军事、守尚书令、徐衮二州刺史，持节、将军如故。
元熙元年，解尚书令，进位司空，出镇京口。
高祖受命，进位太尉，封长沙王，食邑五千户，持节、侍中、都督、刺史如故。
永初二年朝正，入住殿省。
先是，卢陵王义真为扬州刺史，太后谓上曰：道怜汝布衣兄弟，故宜为扬州。
上曰：寄奴于道怜岂有所惜。
扬州根本所寄，事务至多，非道怜所了。
太后曰：道怜年出五十，岂当不如汝十岁兒邪？
上曰：车士虽为刺史，事无大小，悉由寄奴。
道怜年长，不亲其事，于听望不足。
太后乃无言。
车士，义真小字也。
三年春，高祖不豫，加班剑三十人。
时道怜入朝，留司马陆仲元居守，刁逵子弥为亡命，率数十人入京城，仲元击斩之。
先是，府中陈告弥有异谋，至是赐钱二十万，除县令。
六月，薨，年五十五。
追赠太傅，持节、侍中、都督、刺史如故。
祭礼依晋太宰安平王故事，鸾辂九旒，黄屋左纛，辒辌挽歌二部，前后部羽葆、鼓吹，虎贲班剑百人。
道怜六子：义欣嗣、义庆、义融、义宗、义宾、义綦。
曾祖亮，晋太尉。
祖羲，吴国内史。
父准，西中郎将、豫州刺史。
悦少为卫将军琅邪王行参军、司马，徙主簿，转右长史。
桓玄辅政，领豫州，以悦为别驾从事史，迁骁骑将军。
及篡位，领骁骑将军。
玄篡位，徙中书侍郎。
高祖定京邑，武陵王遵承制，以悦为宁远将军、安远护军、武陵内史。
以病去职。
镇军府版咨议参军，转车骑从事中郎。
刘毅请为抚军司马，不就。
迁车骑中军司马。从征广固，竭其诚力。
卢循逼京都，以为督江州豫州之西阳新蔡汝南颍川司州之恆农扬州之松滋六郡诸军事、建威将军、江州刺史，从东道出鄱阳。
循遣将英纠千余人断五亩峤，悦破之，进据豫章，绝循粮援。
初，毅家在京口，贫约过常，尝与乡曲士大夫往东堂共射。
时悦为司徒右长史，暂至京，要府州僚佐共出东堂。
毅已先至，遣与悦相闻，曰：身久踬顿，营一游集甚难。
悦素豪，径前，不答毅语。
众人并避之，唯毅留射如故。
悦厨馔甚盛，不以及毅。
毅既不去，悦甚不欢，俄顷亦退。
毅又相闻曰：身今年未得子鹅，岂能以残炙见惠。
悦又不答。
卢循平后，毅求都督江州，以江州内地，治民为职，不宜置军府，上表陈之曰：臣闻天以盈虚为道，治以损益为义。
时否而政不革，民凋而事不损，则无以救急病于已危，拯涂炭于将绝。
自顷戎车屡驾，干戈溢境，江州以一隅之地，当逆顺之冲，力弱民慢，而器运所继。
自桓玄以来，驱蹙残毁，至乃男不被养，女无对匹，逃亡去就，不避幽深，自非财单力竭，无以至此。
若不曲心矜理，有所改移，则靡遗之叹，奄焉必及。
夫设官分职，军国殊用，牧民以息务为大，武略以济事为先。
于是先还。
江州在腹心之中，凭接扬、豫籓屏所倚，实为重复。
昔胡寇纵逸，朔马临江，抗御之宜，盖出权计。
以温峤明达，事由一己，犹觉其弊，论之备悉。
今江右区区，户不盈数十万，地不逾数千里，而统司鳞次，未获减息，大而言之，足为国耻。
况乃地在无军，而军府犹置，文武将佐，资费非一，岂所谓经国大情，扬汤去火者哉。
其州郡边江，民户辽落，加以邮亭嶮阔，畏阻风波，转输往还，常有淹废；
愚谓宜解军府，移治豫章，处十郡之中，厉简惠之政，比及数年，可有生气。
且属县凋散，亦有所存，而役调送迎，不得休止，亦谓应随宜并减，以简众费。
刺史庾悦，自临州部，甚有恤民之诚，但纲维不革，自非纲目所理。
寻阳接蛮，宜有防遏，可即州府千兵，以助郡戍。
于是解悦都督、将军官，以刺史移镇豫章。
毅以亲将赵恢领千兵守寻阳，建威府文武三千悉入毅府，符摄严峻，数相挫辱。
悦不得志，疽发背，到豫章少日卒，进年三十八。
追赠征虏将军。
以广固之功，追封新阳县五等男。
王诞，字茂世，琅邪临沂人，太保弘从兄也。
祖恬，中军将军。父混，太常。
诞少有才藻，晋孝武帝崩，从叔尚书令珣为哀策文，久而未就，谓诞曰：犹少序节物一句。
于是诞及隐之并得还。
诞揽笔便益之，接其秋冬代变后云：霜繁广除，风回高殿。
珣嗟叹清拔，因而用之。
袭爵雉乡侯，拜秘书郎，琅邪王文学，中军功曹。
隆安四年，会稽王世子元显开后军府，又以诞补功曹。
寻除尚书吏部郎，仍为后军长史，领庐江太守，加镇蛮护军。
转龙骧将军、琅邪内史，长史如故。
诞结事元显嬖人张法顺，故为元显所宠。
元显纳妾，诞为之亲迎。
随府转骠骑长史，将军、内史如故。
元显讨桓玄，欲悉诛桓氏，诞固陈修等与玄志趣不同，由此得免。
元显讨桓玄，欲悉诛桓氏，诞固陈修等与玄志趣不同，由此得免。修，诞甥也。
及玄得志，诞将见诛，修为之陈请；
以诞为其平南府长史，甚宾礼之。
诞久客思归，乃说循曰：下官流远在此，被蒙殊眷，士感知己，实思报答。
本非戎旅，在此无用。
卢循据广州。
时广州刺史吴隐之亦为循所拘留，诞又曰：将军今留吴公，公私非计。
孙伯符岂不欲留华子鱼，但以一境不容二君耳。
除员外散骑常侍，未拜，高祖请为太尉咨议参军，转长史。
北伐广固，领齐郡太守。
毅与公同起布衣，一时相推耳。
今既已丧败，不宜复使立功。
高祖从其说。
七年，以诞为吴国内史。母忧去职。
时诸葛长民行太尉留府事，心不自安，高祖甚虑之。
毅既平，诞求先下，高祖曰：长民似有自疑心，卿讵宜便去。
诞曰：长民知我蒙公垂眄，今轻身单下，必当以为无虞，乃可以少安其意。
高祖笑曰：卿勇过贲、育矣。于是先还。
以南北从征，追封作唐县五等侯。
子诩，宋世子舍人，早卒。
谢方明，陈郡阳夏人，尚书仆射景仁从祖弟也。
祖铁，永嘉太守。
父冲，中书侍郎。
家在会稽，谢病归，除黄门侍郎，不就。
为孙恩所杀，追赠散骑常侍。
方明随伯父吴兴太守邈在郡，孙恩寇会稽，东土诸郡皆响应，吴兴民胡桀、郜骠破东迁县，方明劝邈避之，不从，贼至被害，方明逃窜遂免。
恩购求方明甚急。
二人并忿愠，遂与恩通谋。
恩尝为嗣之等从者，夜入郡，见邈众，遁，不悟。
本欲于吴兴起兵，事趣不果，乃迁于会稽。
及郜等攻郡，嗣之、玄达并豫其谋。
刘牢之、谢琰等讨恩，恩走入海，嗣之等不得同去，方更聚合。
方明结邈门生义故得百余人，掩讨嗣之等，悉禽而手刃之。
于时荒乱之后，吉凶礼废。
顷之，孙恩重没会稽，谢琰见害。
方明于上虞载母妹奔东阳，由黄蘖峤出鄱阳，附载还都，寄居国子学。
方明事思忠益，知无不为。
元兴元年，桓玄克京邑，丹阳尹卞范之势倾朝野，欲以女嫁方明，使尚书吏部郎王腾譬说备至，方明终不回。
桓玄闻而赏之，即除著作佐郎，补司徒王谧主簿。
从兄景仁举为高祖中兵主簿。
高祖谓之曰：愧未有瓜衍之赏，且当与卿共豫章国禄。
方明严恪，善自居遇，虽处暗室，未尝有惰容。
无他伎能，自然有雅韵。
从兄混有重名，唯岁节朝宗而已。
丹阳尹刘穆之权重当时，朝野辐辏，不与穆之相识者，唯有混、方明、郗僧施、蔡廓四人而已；
穆之甚以为恨。
方明、廓后往造之，大悦，白高祖曰：谢方明可谓名家驹。
顷之，转从事中郎，仍为左将军道怜长史、高祖命府内众事，皆咨决之。
寻更加晋陵太守，复为骠骑长史、南郡相，委任如初。
尝年终，江陵县狱囚事无轻重，悉散听归家，使过正三日还到。
罪应入重者有二十余人，纲纪以下，莫不疑惧。
时晋陵郡送故主簿弘季盛、徐寿之并随在西，固谏以为：昔人虽有其事，或是记籍过言。
且当今民情伪薄，不可以古义相许。
方明不纳，一时遣之。
囚及父兄皆惊喜涕泣，以为就死无恨。
至期，有重罪二人不还，方明不听讨捕。
其一人醉不能归，逮二日乃反；
余一囚十日不至，五官硃千期请见欲白讨之，方明知为囚事，使左右谢五官不须入，囚自当反。
远近咸叹服焉。
服阕，为宋台尚书吏部郎。
永初三年，出为丹阳尹，有能名。
转会稽太守。
江东民户殷盛，风俗峻刻，强弱相陵，奸吏蜂起，符书一下，文摄相续。
又罪及比伍，动相连坐，一人犯吏，则一村废业，邑里惊扰，狗吠达旦。
方明深达治体，不拘文法，阔略苛细，务存纲领。
前后征伐，每兵运不充，悉发倩士庶；事既宁息，皆使还本。
守宰不明，与夺乖舛，人事不至，必被抑塞。
元嘉三年，卒官，年四十七。
祖霖彡，晋护军将军。
父敳，骠骑咨议参军。
本州辟主簿，不就。
桓玄篡位，以为豫章王文学。
义旗建，高祖板为镇军行参军，寻参大司马琅邪王军事，转以公事免。
顷之，复补主簿。
豫讨桓玄功，封南郡州陵县五等侯。
孟昶建威府司马，中书侍郎，中军太尉从事中郎，征西大将军道规长史、南郡太守，寻转太尉咨议参军，领录事，迁长史，入为侍中，大司马，从府公北伐，拜洛阳园陵，进至潼关。
参大司马琅邪王军事，豫州别驾从事史，大司马主簿，司徒左西曹属。
还领宁远将军、琅邪内史、本州大中正。
高祖命大司马府、琅邪国事，一以委焉。
宋台初建，为五兵尚书。
出为义兴太守，加秩中二千石，以疾去职。
寻拜吏部尚书，为吴郡太守。
营阳王于吴县见害，夷临哭尽礼。
复为丹阳尹，吏部尚书，加散骑常侍，迁右仆射。
夷美风仪，善举止，历任以和简著称。
出为湘州刺史，加散骑常侍，未之职，病卒，时年四十八。
追赠前将军，本官如故。
子湛，别有传。
徐广，字野民，东莞姑幕人也。父藻，都水使者。
兄邈，太子前卫率。
性好读书，老犹不倦。
家世好学，至广尤精，百家数术，无不研览。
谢玄为州，辟广从事西曹。
晋孝武帝以广博学，除为秘书郎，校书秘阁，增置职僚。
隆安中，尚书令王珣举为祠部郎。
李太后薨，广议服曰：太皇太后名位允正，体同皇极，理制备尽，情礼弥申。
《阳秋》之义，母以子贵。
既称夫人，礼服从正，故成风显夫人之号，文公服三年之丧。
且礼祖不厌孙，固宜遂服无屈。
谓应同于为祖母后，齐衰三年。
时会稽王世子元显录尚书，欲使百僚致敬，台内使广立议，由是内外并执下官礼，广常为愧恨焉。
元显引为中军参军，迁领军长史。
桓玄辅政，以为大将军文学祭酒。
义熙初，高祖使撰车服仪注，乃除镇军咨议参军，领记室。
封乐成县五等侯。
转员外散骑常侍，领著作郎。
二年，尚书奏曰：臣闻左史述言，右官书事，《乘》、《志》显于晋、郑，《阳秋》著乎鲁史。
自皇代有造，中兴晋祀，道风帝典，焕乎史策。
而太和以降，世历三朝，玄风圣迹，倏为畴古。
臣等参详，宜敕著作郎徐广撰成国史。
六年，迁散骑常侍，又领徐州大中正，转正员常侍。
时有风雹为灾，广献书高祖曰：风雹变未必为灾，古之圣贤辄惧而修己，所以兴政化而隆德教也。
明公初建义旗，匡复宗社，神武应运，信宿平夷。
追思义熙之始，如有不同，何者？
转司徒左长史。
迁秘书监。
初，桓玄篡位，安帝出宫，广陪列悲恸，哀动左右。
及高祖受禅，恭帝逊位，广又哀感，涕泗交流。
身世荷晋德，实眷恋故主。
永初元年，诏曰：秘书监徐广，学优行谨，历位恭肃，可中散大夫。
广上表曰：臣年时衰耄，朝敬永阙，端居都邑，徒增替怠。
臣坟墓在晋陵，臣又生长京口，恋旧怀远，每感暮心。
许之，赠赐甚厚。
元嘉二年，卒，时年七十四。
《答礼问》百余条，用于今世。
孔琳之，字彦琳，会稽人。
祖沈，晋丞相掾。
父曌，光禄大夫。
琳之强正有志力，好文义，解音律，能弹棋，妙善草隶。
郡命主簿，不就，后辟本国常侍。
桓玄辅政为太尉，以为西阁祭酒。
桓玄时议欲废钱用谷帛，琳之议曰：《洪范》八政，以货次食，岂不以交易之所资，为用之至要者乎？
若使不以交易，百姓用力于为钱，则是妨其为生之业，禁之可也。
故圣王制无用之货，以通有用之财，既无毁败之费，又省运置之苦，此钱所以嗣功龟贝，历代不废者也。
谷帛为宝，本充衣食，今分以为货，则致损甚多。
故钟繇曰：巧伪之民，竞蕴湿谷以要利，制薄绢以充资。
魏世制以严刑，弗能禁也。
是以司马芝以为用钱非徒丰国，亦所以省刑。
钱之不用，由于兵乱积久，自至于废，有由而然，汉末是也。
今既用而废之，则百姓顿亡其财。
今括囊天下之谷，以周天下之食，或仓庾充衍，或粮靡斗储，以相资通，则贫者仰富，致之之道，实假于钱。
一朝断之，便为弃物，是有钱无粮之民，皆坐而饥困，此断钱之立敝也。
且据今用钱之处不为贫，用谷之处不为富。
又民习来久，革之必惑。
语曰：利不百，不易业。
魏明帝时，钱废谷用，三十年矣。以不便于民，乃举朝大议。
彼尚舍谷帛而用钱，足以明谷帛之弊，著于已试。
世或谓魏氏不用钱久，积累巨万，故欲行之，利公富国。
昔晋文后舅犯之谋，而先成季之信，以为虽有一时之勋，不如万世之益。
于时名贤在列，君子盈朝，大谋天下之利害，将定经国之要术。
若谷实便钱，义不昧当时之近利，而废永用之通业，断可知矣。
近孝武之末，天下无事，时和年丰，百姓乐业，便自谷帛殷阜，几乎家给人足，验之事实，钱又不妨民也。
公既援而拯之，大革视听，弘敦本之教，明广农之科，敬授民时，各顺其业，游荡知反，务末自休，固以南亩竞力，野无遗壤矣。
于是以往，升平必至，何衣食之足恤。
愚谓救弊之术，无取于废钱。
《书》曰刑罚世轻世重，言随时也。
夫三代风纯而事简，故罕蹈刑辟；
季末俗巧而务殷，故动陷宪网。
若三千行于叔世，必有踊贵之尤，此五帝不相循法，肉刑不可悉复者也。
汉文发仁恻之意，伤自新之路莫由，革古创制，号称刑厝，然名轻而实重，反更伤民。
故孝景嗣位，轻之以缓。
缓而民慢，又不禁邪，期于刑罚之中，所以见美在昔，历代详论而未获厥中者也。
兵荒后，罹法更多。
弃市之刑，本斩右趾，汉文一谬，承而弗革，所以前贤恨恨，议之而未辩。
钟繇、陈群之意，虽小有不同，而欲右趾代弃市。
降死之生，诚为轻法，然人情慎显而轻昧，忽远而惊近，是以盘盂有铭，韦弦作佩，况在小人，尤其所惑，或目所不睹，则忽而不戒，日陈于前，则惊心骇瞩。
由此言之，重之不必不伤，轻之不必不惧，而可以全其性命，蕃其产育，仁既济物，功亦益众。
又今之所患，逋逃为先，屡叛不革，逃身靡所，亦以肃戒未犯，永绝恶原。
至于余条，宜依旧制。
玄好人附悦，而琳之不能顺旨，是以不见知。
迁楚台员外散骑侍郎。
父忧，去官。
服阕，补太尉主簿，尚书左丞，扬州治中从事史，所居著绩。
琳之于众议之外，别建言曰：夫玺印者，所以辩章官爵，立契符信。
官莫大于皇帝，爵莫尊于公侯。
而传国之玺，历代迭用，袭封之印，奕世相传，贵在仍旧，无取改作。
今世唯尉一职，独用一印，至于内外群官，每迁悉改，讨寻其义，私所未达。
若论其名器，虽有公卿之贵，不若帝王之重；
帝王公侯之尊，不疑于传玺，人臣众僚之卑，何嫌于即印。
而终年刻铸，丧功肖实，金银铜炭之费，不可称言，非所以因循旧贯易简之道。
愚谓众官即用一印，无烦改作。
若有新置官，又官多印少，文或零失，然后乃铸，则仰裨天府，非唯小益。
爰自天子，达于庶人，诚行之有由，卒革必骇。
又曰：昔事故饥荒，米谷绵绢皆贵，其后米价登复，而绢于今一倍。
绵绢既贵，蚕业者滋，虽勤厉兼倍，而贵犹不息。
昔事故之前，军器正用铠而已，至于袍袄裲裆，必俟战阵，实在库藏，永无损毁。
今仪从直卫及邀罗使命，或有防卫送迎，悉用袍袄之属，非唯一府，众军皆然。
每丝绵新登，易折租以市，又诸府竞收，动有千万，积贵不已，实由于斯，私服为脂艰贵，官库为之空尽。
又曰：夫不耻恶食，唯君子能之。
肴馔尚奢，为日久矣。
今虽改张是弘，而此风未革。
所甘不过一味，而陈必方丈，适口之外，皆为悦目之费，富者以之示夸，贫者为之殚产，众所同鄙，而莫能独异。
愚谓宜粗为其品，使奢俭有中；若有不改，加以贬黜，则德俭之化，不日而流。
迁尚书吏部郎。
义熙六年，高祖领平西将军，以为长史，大司马琅邪王从事中郎。又除高祖平北、征西长史，迁侍中。
宋台初建，除宋国侍中。
出为吴兴太守，公事免。
永初二年，为御史中丞。
奏劾尚书令徐羡之曰：臣闻事上以奉宪为恭，临下以威严为整。然后朝典惟明，莅众必肃。
臣以今月七日，预皇太子正会。
会毕车去，并猥臣停门待阙。
有何人乘马，当臣车前，收捕驱遣命去。
每有公事，臣常虑有纷纭，语令勿问，而何人独骂不止，臣乃使录。
禁而不止，又不经通。
何人不肯下马，连叫大唤，有两威仪走来，击臣收捕。
尚书令省事倪宗又牵威仪手力，击臣下人。
宗云：中丞何得行凶，敢录令公人。
凡是中丞收捕，威仪悉皆缚取。
臣敕下人一不得斗，凶势辀张，有顷乃散。
又有群人就臣车侧，录收捕樊马子，互行筑马子顿伏，不能还台。
尚书令臣羡之，与臣列车，纷纭若此，或云羡之不禁，或云羡之禁而不止。
陵犯监司，凶声彰赫，容纵宗等，曾无纠问，亏损国威，无大臣之体，不有准绳，风裁何寄。
而不能弘惜朝章，肃是风轨。
又宗为篡夺之主，纵不纠问，二三亏违，宜有裁贬。
徐羡之请为司空长史，黄门郎。
请免羡之所居官，以公还第。
宗等篡夺之愆，已属掌故御史随事检处。
诏曰：小人难可检御，司空无所问，余如奏。
羡之任居朝端，不欲以犯宪示物。
时羡之领扬州刺史，琳之弟璩之为治中，羡之使璩之解释琳之，停寝其事。
璩之固陈，琳之谓曰：我触忤宰相，正当罪止一身尔，汝必不应从坐，何须勤勤邪自是百僚震肃莫敢犯禁。
高祖甚嘉之，行经兰台，亲加临幸。
又领本州大中正，迁祠部尚书。
不治产业，家尤贫素。
景平元年，卒，时年五十五。追赠太常。
子邈，有父风，官至扬州治中从事史。
觊弟道存，世祖大明中，历黄门吏部郎，临海王子顼前军长史、南郡太守。
晋安王子勋建伪号，为侍中，行雍州事。事败自杀。
曾祖谟，晋司徒。
祖系，抚军长史。
父綝，司徒左西属。
廓博涉群书，言行以礼。
起家著作佐郎，时桓玄辅晋，议复肉刑，廓上议曰：夫建封立法，弘治稽化，必随时置制，德刑兼施。
贞一以闲其邪，教禁以检其慢，洒湛露以膏润，厉严霜以肃威，晞风者陶和而安恬，畏戾者闻宪而警虑。
至于弃市之条，实非不赦之罪，事非手杀，考律同归，轻重均科，减降路塞，钟、陈以之抗言，元皇所为留愍。
今英辅翼赞，道邈伊、周，虽闭否之运甫开，而遐遗之难未已。
威惠俱宣，感畏偕设，全生拯暴，于是乎在。
以方鲠闲素，为高祖所知。
及高祖领兗州，廓为别驾从事史，委以州任。
寻除中军咨议参军，太尉从事中郎。
未拜，遭母忧。
性至孝，三年不栉沐，殆不胜丧。
服阕，相国府复板为从事中郎，领记室。
宋台建，为侍中，建议以为：鞫狱不宜令子孙下辞明言父祖之罪，亏教伤情，莫此为大。
自今但令家人与囚相见，无乞鞫之诉，使足以明伏罪，不须责家人下辞。
朝议咸以为允，从之。
世子左卫率谢灵运辄杀人，御史中丞王准之坐不纠免官，高祖以廓刚直，不容邪枉，补御史中丞。
多所纠奏，百僚震肃。
时中书令傅亮任寄隆重，学冠当时，朝廷仪典，皆取定于亮，每咨廓然后施行。
亮意若有不同，廓终不为屈。
时疑扬州刺史庐陵王义真朝堂班次，亮与廓书曰：扬州自应著刺史服耳。
然谓坐起班次，应在朝堂诸官上，不应依官次坐下。
《诗序》云王姬下嫁于诸侯，衣服礼秩，不系其夫，下王后一等。
推王姬下王后一等，则皇子居然在王公之上。
陆士衡《起居注》，式乾殿集，诸皇子悉在三司上。
今抄疏如别。
又海西即位赦文，太宰武陵王第一，抚军将军会稽王第二，大司马第三。
大司马位既最高，又都督中外，而次在二王之下，岂非下皇子邪？
此文今具在也。
永和中，蔡公为司徒，司马简文为抚军开府，对录朝政。
蔡为正司，不应反在仪同之下，而于时位次，相王在前，蔡公次之耳。
诸例甚多，不能复具疏。
扬州反乃居卿君之下，恐此失礼，宜改之邪？
廓答曰：扬州位居卿君之下，常亦惟疑。
然朝廷以位相次，不以本封，复无明文云皇子加殊礼。
齐献王为骠骑，孙秀来降，武帝欲优异之，以秀为骠骑，转齐王为镇军，在骠骑上。若如足下言，皇子便在公右，则齐王本次自尊，何改镇军，令在骠骑上，明知故依见位为次也。
潘正叔奏《公羊》事，于时三录，梁王肜为卫将军，署在太尉陇西王泰、司徒王玄冲下。
近太元初，驾新宫成，司马太傅为中军，而以齐王柔之为贺首。
立安帝为太子，上礼，徐邈为郎，位次亦以太傅在诸王下；
又谒李太后，宗正尚书符令以高密王为首，时王东亭为仆射。
王、徐皆是近世识古今者。
足下引式乾公王，吾谓未可为据。
其云上出式乾，召侍中彭城王植、荀组、潘岳、嵇绍、杜斌，然后道足下所疏四王，在三司之上，反在黄门郎下，有何义？
且四王之下则云大将军梁王肜、车骑赵王伦，然后云司徒王戎耳。
梁、赵二王亦是皇子，属尊位齐，在豫章王常侍之下，又复不通。
如今含章西堂，足下在仆射下，侍中在尚书下耳。
来示又云曾祖与简文对录，位在简文下。
吾家故事则不然，今写如别。
王姬身无爵位，故可得不从夫而以王女为尊。
皇子出任则有位，有位则依朝，复示之班序。
唯引泰和赦文，差可为言。
太宰上公，自应在大司马前耳。
简文虽抚军，时已授丞相殊礼，又中外都督，故以本任为班，不以督中外便在公右也。
今护军总方伯，而位次故在持节都督下，足下复思之。
迁司徒左长史，出为豫章太守，征为吏部尚书。
廓因北地傅隆问亮：选事若悉以见付，不论；不然，不能拜也。
亮以语录尚书徐羡之，羡之曰：黄门郎以下，悉以委蔡，吾徒不复厝怀；自此以上，故宜共参同异。
廓曰：我不能为徐干木署纸尾也。
遂不拜。
干木，羡之小字也。
选案黄纸，录尚书与吏部尚书连名，故廓云：署纸尾也。
羡之亦以廓正直，不欲使居权要。徙为祠部尚书。
太祖入奉大统，尚书令傅亮率百僚奉迎，廓亦俱行。
至寻阳，遇疾，不堪前。
亮将进路，诣廓别，廓谓曰：营阳在吴，宜厚加供奉。营阳不幸，卿诸人有弑主之名，欲立于世，将可得邪亮已与羡之议害少帝，乃驰信止之，信至，已不及。
羡之大怒曰：与人共计议，云何裁转背，便卖恶于人。
及太祖即位，谢晦将之荆州，与廓别，屏人问曰：吾其免乎？
廓年位并轻，而为时流所推重，每至岁时，皆束带到门。
奉兄轨如父，家事小大，皆咨而后行；
公禄赏赐，一皆入轨，有所资须，悉就典者请焉。
从高祖在彭城，妻郗氏书求夏服，廓答书曰：知须夏服，计给事自应相供，无容别寄。
时轨为给事中。
高祖尝云：羊徽、蔡廓，可平世三公。
少子兴宗。
张畅，字少微，吴郡吴人，吴兴太守邵兄子也。
父祎，少有孝行，历宦州府，为琅邪王国郎中令。
从琅邪王至洛。
还京都，高祖封药酒一罂付祎，使密加鸩毒。祎受命，既还，于道自饮而卒。
暢少与从兄敷、演、敬齐名，为后进之秀。
起家为太守徐佩之主簿，佩之被诛，暢驰出奔赴，制服尽哀，为论者所美。
弟牧尝为猘犬所伤，医云宜食虾蟆脍，牧甚难之，暢含笑先尝，牧因此乃食，创亦即愈。
州辟从事，衡阳王义季征虏行参军，彭城王义康平北主簿，司徒祭酒，尚书主客郎。
未拜，又除度支左民郎，江夏王义恭征北记室参军、晋安太守。
又为义季安西记室参军、南义阳太守，临川王义庆卫军从事中郎，扬州治中别驾从事史，太子中庶子。
世祖镇彭城，暢为安北长史、沛郡太守。
元嘉二十七年，索虏托跋焘南侵，太尉江夏王义恭总统诸军，出镇彭、泗。
时焘亲率大众，已至萧城，去彭城十数里。
彭城众力虽多，而军食不足，义恭欲弃彭城南归，计议弥日不定。
时历城众少食多，安北中兵参军沈庆之建议，欲以车营为函箱阵，精兵为外翼。奉二王及妃媛直趋历城；
太尉长史何勖不同，欲席卷奔郁洲，自海道还京都。
义恭去意已判，唯二议未决，更集群僚谋之。
暢曰：若历城、郁洲有可致之理，下官敢不高赞。
今城内乏食，百姓咸有走情，但以关扃严固，欲去莫从耳。
道民忝为城主，而损威延寇，其为愧恧，亦已深矣。
委镇奔逃，实无颜复奉朝廷，期与此城共其存没，张长史言不可异也。
暢言既坚，世祖又赞成其议，义恭乃止。
时太祖遣员外散骑侍郎徐爰乘驿至彭城取米谷定最，爰既去，城内遣骑送之。
焘闻知，即遣数百骑急追，爰已过淮，仅得免。
初爰去，城内闻虏遣追，虑爰见禽，失米最，虑知城内食少，义恭忧惧无计，犹欲奔走。
爰既免，其日虏大众亦至彭城。
焘始至，仍登城南亚父冢，于戏马台立氈屋。
先是，焘未至，世祖遣将马文恭向萧城，为虏所破，文恭走得免，队主蒯应见执。
至小市门曰：魏主致意安北，远来疲乏，若有甘蔗及酒，可见分。
时防城队主梁法念答曰：当为启闻。
应乃自陈萧城之败。
又问应：虏主自来不？
暢曰：是也。
问：今何在？
应举手指西南。
又曰：士马多少？
答云：四十余万。
法念以焘语白世祖，世祖遣人答曰：知行路多乏，今付酒二器，甘蔗百挺。闻彼有骆驼，可遣送。
明旦，焘又自上戏马台，复遣使至小市门曰：魏主致意安北，安北可暂出门，欲与安北相见。
又骡、驴、骆驼，是北国所出，今遣送，并致杂物。
又语小市门队主曰：既有饷物，君可移度南门受之。
焘送骆驼、骡、马及貂裘、杂饮食，既至南门，门先闭，请龠未出。
暢于城上视之，虏使问：是张长史邪？
虏使答云：君声名远闻，足使我知。
暢因问虏使姓，答云：我是鲜卑，无姓。且道亦不可。
暢又问：君居何任？
答云：鲜卑官位不同，不可辄道，然亦足与君相敌耳。
虏使复问：何为匆匆杜门绝桥？
暢答曰：二王以魏主营垒未立，将士疲劳，此精甲十万，人思致命，恐轻相凌践，故且闭城耳。
待彼休息士马，然后共治战场，克日交戏。
虏使曰：君当以法令裁物，何用发桥，复何足以十万夸人。
暢曰：侯王设嶮，何但法令而已邪。
我若夸君，当言百万。
所以言十万者，政二王左右素所畜养者耳。
城内有具思者，尝在北国，义恭遣视之，思识是虏尚书李孝伯。
思因问：李尚书，若行途有劳。
孝伯曰：此事应相与共知。
孝伯曰：感君至意。
既开门，暢屏却人仗，出对孝伯，并进饷物。
虏使云：貂裘与太尉，骆驼、骡与安北，蒲陶酒杂饮，叔侄共尝。
焘又乞酒并甘橘。
暢宣世祖问：致意魏主，知欲相见，常迟面写。
但受命本朝，过蒙籓任，人臣无境外之交，恨不暂悉。
且城守备防，边镇之常，但悦以使之，故劳而无怨耳。
太尉、镇军得所送物，魏主意，知复须甘橘，今并付如别。
太尉以北土寒乡，皮绔褶脱是所须，今致魏主。
螺杯、杂粽，南土所珍，镇军今以相致。
此信未去，焘复遣使令孝伯传语曰：魏主有诏语太尉、安北，近以骑至，车两在后，今端坐无为，有博具可见借。
孝伯曰：诏之与语，朕之与我，并有何异。
既言有所施，则贵贱有等。
向所称诏，非所敢闻。
孝伯曰：邻国之君，何为不称诏于邻国之臣？
孝伯曰：魏主言太尉、镇军并皆年少，分阔南信，殊当忧邑。
暢曰：此方间路甚多，使命日夕往来，不复以此劳魏主。
孝伯曰：亦知有水路，似为白贼所断。
暢曰：君著白衣，故称白贼邪？
孝伯大笑曰：今之白贼，亦不异黄巾、赤眉。
暢曰：黄巾、赤眉，似不在江南。
孝伯曰：虽不在江南，亦不在青、徐也。
暢曰：今者青、徐，实为有贼，但非白贼耳。
虏使云：向借博具，何故不出？
孝伯曰：周公握发吐哺，二王何独贵远？
暢曰：握发吐飡，本施中国耳。
孝伯曰：宾有礼，主则择之。
焘又遣人云：魏主致意安北，程天祚一介常人，诚知非宋朝之美，近于汝阳身被九创，落在殿外，我手牵而出之。
今令与来使相见。
程天福谓使人曰：兄受命汝阳，不能死节，各在一国，何烦相见。
焘又送氈各一领，盐各九种，并胡豉：凡此诸盐，各有所宜。
白盐是魏主自所食。
黑盐治腹胀气懑，细刮取六铢，以酒服之。
胡盐治目痛。
柔盐不食，治马脊创。
赤盐、驳盐、臭盐、马齿盐四种，并不中食。
黄甘幸彼所丰，可更见分。
又云：魏主致意太尉、安北，何不遣人来至我间。
彼此之情，虽不可尽，要须见我小大，知我老少，观我为人。
若诸佐不可遣，亦可使僮干来。
暢又宣旨答曰：魏主形状才力，久为来往所见。
李尚书亲自衔命，不患彼此不尽，故不复遗使信。
又云：魏主恨向所送马，殊不称意。
安北若须大马，当更送之，脱须蜀马，亦有佳者。
暢曰：安北不乏良驷，送自彼意，非此所求。
义恭饷焘炬烛十挺，世祖亦致锦一匹，曰：知更须黄甘，诚非所吝。
焘复求甘蔗、安石榴，暢曰：石榴出自鄴下，亦当非彼所乏。
孝伯又曰：君南土膏粱，何为著屩。
孝伯又曰：长史，我是中州人，久处北国，自隔华风，相去步武，不得致尽，边皆是北人听我语者，长史当深得我。
孝伯又曰：永昌王，魏主从弟，自复常镇长安，今领精骑八万，直造淮南，寿春久闭门自固，不敢相御。向送刘康祖头，彼之所见。
王玄谟甚是所悉，亦是常才耳。
自入此境七百余里，主人竟不能一相拒逆。
邹山之险，君家所凭，前锋始得接手，崔邪利便藏入穴，我间诸将倒曳脚而出之，魏主赐其生命，今从在此。
复何以轻脱遣马文恭至萧县，使望风退挠邪。
君家民人甚相忿怨，云清平之时，赋我租帛，至有急难，不能相拯。
暢曰：知永昌已过淮南，康祖为其所破，比有信使，无此消息。
王玄谟南土偏将，不谓为才，但以人为前驱引导耳。
大军未至而河冰向合，玄谟量宜反旆，未为失机，但因夜回师，致戎马小乱耳。
我家玄谟斗城，陈宪小将，魏主倾国，累旬不克。
胡盛之偏裨小帅，众无一旅，始济融水，魏国君臣奔迸，仅得免脱，滑台之师，无所多愧。
邹山小戍，虽有微险，河畔之民，多是新附，始慕圣化，奸盗未息，亦使崔邪利抚之而已，今没虏手，何损于国。
魏主自以十万师而制一崔邪利，方复足言邪。
闻萧、相百姓，并依山险，聊遣马文恭以十队示之耳。
文恭谓前以三队出，还走后，大营嵇玄敬以百骑至留城，魏军奔败。
轻敌致此，亦非所衄。
王境人民，列居河畔，二国交兵，当互加抚养，而魏师入境，肆行残虐，事生意外，由彼无道。
知入境土，百无相拒，此自上由太尉神算，次在镇军圣略。
经国之要，虽不豫闻，然用兵有机，间亦不容相语。
孝伯曰：魏主当不围此城，自率众军，直造瓜步。
若不捷，彭城亦非所须也。
我今当南饮江湖，以疗渴耳。
暢曰：去留之事，自适彼怀。
暢便回还，孝伯追曰：长史深自爱敬，相去步武，恨不执手。
君若得还宋朝，今为相识之始。
焘又遣就二王借箜篌、琵琶、筝、笛等器及棋子，义恭答曰：受任戎行，不赍乐具。在此燕会，政使镇府命妓，有弦百条，是江南之美，今以相致。
世祖曰：任居方岳，初不此经虑，且乐人常器，又观前来诸王赠别，有此琵琶，今以相与。
棋子亦付。
孝伯言辞辩赡，亦北土之美也。
暢随宜应答，吐属如流，音韵详雅，风仪华润，孝伯及左右人并相视叹息。
虏寻攻彭城南门，并放火，暢躬自前战，身先士卒。
及焘自瓜步北走，经彭城下过，遣人语城内：食尽且去，须麦熟更来。
百姓闭在内城，饥馑日久，方春之月，野采自资，一入堡聚，饿死立至。
虏若必来，芟麦无晚。
暢曰：孝孙之议，实有可寻。
镇军府典签董元嗣侍世祖侧，进曰：王录事议不可夺，实如来论。
别驾王子夏因曰：此论诚然。
暢敛板白世祖曰：下官欲命孝孙弹子夏。
世祖曰：王别驾有何事邪？
暢曰：芟麦移民，可谓大议，一方安危，事系于此。
子夏亲为州端，曾无同异，及闻元嗣之言，则欢笑酬答，阿意左右，何以事君。
子夏大惭，元嗣亦有惭色。
太祖闻暢屡有正议，甚嘉之。
世祖犹停彭城，召暢先反，并使履行盱眙城，欲立大镇。
时虏声云当出襄阳，故以暢为南谯王义宣司空长史、南郡太守。
又欲暢代刘兴祖为青州及彭城都督，并不果。
举哀毕，改服，著黄韦绔褶，出射堂简人，音姿容止，莫不瞩目，见之者皆愿为尽命。
事平，征为吏部尚书，夷道县侯，食邑千户。
义宣既有异图，蔡超等以暢民望，劝义宣留之，乃解南蛮校尉以授暢，加冠军将军，领丞相长史。
暢遣门生荀僧宝下都，因颜竣陈义宣衅状。
僧宝有私货停巴陵，不时下，会义宣起兵，津径断绝，僧宝遂不得去。
义宣将为逆，遣嬖人翟灵宝谓暢：朝廷简练舟甲，意在西讨，今欲发兵自卫。
暢曰：必无此理，请以死保之。
灵宝知暢不回，劝义宣杀以徇众。
即遣召暢，止于东斋，弥日不与相见，赖司马竺超民保持，故获全免。
既而进号抚军，别立军部，以收民望。
暢虽署文檄，而饮酒常醉，不省文书。
随义宣东下，梁山战败，义宣奔走，暢于兵乱自归，为军人所掠，衣服都尽。
值右将军王玄谟乘舆出营，暢已得败衣，排玄谟上舆，玄谟意甚不悦，诸将欲杀之，队主张世营救得免。
送京师，下廷尉，削爵土，配左右尚方。
免官禁锢。
复起为都官尚书，转侍中，代子淹领太子右卫率。
孝建二年，出为会稽太守。
大明元年，卒官，时年五十。
谥曰宣子。
子浩，官至义阳王昶征北谘议参军。
何偃，字仲弘，庐江灊人，司空尚之中子也。
州辟议曹从事，举秀才，除中军参军，临川王义庆平西府主簿。
召为太子洗马，不拜。
时义阳王昶任东官，使偃行义阳国事。
伏计贼审有残祸，犬羊易乱，歼殄非难，诚如天旨。
缘边镇戍，充实者寡，边民流散，多未附业。
亏根本以殉边患，宜动必万克。
然淮、泗数州，实亦雕耗，流佣未归，创痍未起。
且攻守不等，客主形异，薄之则势艰，围之则旷日，进退之间，奸虞互起。
迁始兴王浚征北长史、南东海太守。
元凶弑立，以偃为侍中，掌诏诰。
时尚之为司空、尚书令，偃居门下，父子并处权要，时为寒心；
会世祖即位，任遇无改，除大司马长史，迁侍中，领太子中庶子。
时责百官谠言，偃以为：宜重农恤本，并官省事，考课以知能否，增俸以除吏奸。
改领骁骑将军，亲遇隆密，有加旧臣。
尚之去选未五载，偃复袭其迹，世以为荣。
侍中颜竣至是始贵，与偃俱在门下，以文义赏会，相得甚欢。
及偃代竣领选，竣愈愤懑，与偃遂有隙。
竣时势倾朝野，偃不自安，遂发心悸病，意虑乖僻，上表解职，告医不仕。
世祖遇偃既深，备加治疗，名医上药，随所宜须，乃得瘥。
时上长女山阴公主爱倾一时，配偃子戢。
素好谈玄，注《庄子·消摇篇》传于世。
大明二年，卒官，时年四十六。世祖与颜竣诏曰：何偃遂成异世，美志长往。
往矣如何宜赠散骑常侍、金紫光禄大夫，本官如故。
谥曰靖子。
子戢，升明末，为相国左长史。
江智渊，济阳考城人，湘州刺史夷弟子。
父僧安，太子中庶子。
智渊初为著作郎，江夏王义恭太尉行参军，太子太傅主簿，随王诞后军参军。
世父夷有盛名，夷子湛又有清誉，父子并贵达，智渊父少无名问，湛礼敬甚简，智渊常以为恨，自非节岁，不入湛门。
及为随王诞佐，在襄阳，诞待之甚厚。
时谘议参军谢庄、府主簿沈怀文并与智渊友善。
怀文每称之曰：人所应有尽有，人所应无尽无者，其江智渊乎元嘉末，除尚书库部郎。
时高流官序，不为台郎，智渊门孤援寡，独有此选，意甚不说，固辞不肯拜。
竟陵王诞复版为骠骑参军，转主簿，随府转司空主簿、记室参军，领南濮阳太守，迁从事中郎。
太子右卫率，东阳太守。
诞将为逆，智渊悟其机，请假先反。
诞事发，即除中书侍郎。
智渊爱好文雅，词采清赡，世祖深相知待，恩礼冠朝。
迁骁骑将军，尚书吏部郎。
上每酣宴，辄诟辱群臣，并使自相嘲讦，以为欢笑。
智渊素方退，渐不会旨。
尝使以王僧朗嘲戏其子景文，智渊正色曰：恐不宜有此戏。
上怒曰：江僧安痴人，痴人自相惜。
初，上宠姬宣贵妃殷氏卒，使群臣议谥，智渊上议曰怀。
后车驾幸南山，乘马至殷氏墓，群臣皆骑从，上以马鞭指墓石柱谓智渊曰：此上不容有怀字智渊益惶惧。
大明七年，以忧卒，时年四十六。
子季筠，太子洗马，早卒。
祖汪，晋安北将军、徐兗二州刺史。
父宁，豫章太守。
泰初为太学博士，卫将军谢安、骠骑将军会稽王道子二府参军。
荆州刺史王忱，泰外弟也，请为天门太守。
忱嗜酒，醉辄累旬，及醒，则俨然端肃。
泰谓忱曰：酒虽会性，亦所以伤生。
或问忱曰：范泰何如谢邈？
忱曰：茂度慢。
又问：何如殷觊？
忱曰：伯通易。
忱常有意立功，谓泰曰：今城池既立，军甲亦充，将欲扫除中原，以申宿昔之志。
伯通意锐，当令拥戈前驱。
以君持重，欲相委留事，何如？
会忱病卒。
召泰为骠骑谘议参军，迁中书侍郎。
时会稽王世子元显专权，内外百官请假，不复表闻，唯签元显而已。
泰建言以为非宜，元显不纳。
父忧去职，袭爵阳遂乡侯。
桓玄辅晋，使御史中丞祖台之奏泰及前司徒左长史王准之、辅国将军司马珣之并居丧无礼，泰坐废徙丹徒。
义旗建，国子博士。
司马休之为冠军将军、荆州刺史，以泰为长史、南郡太守。又除长沙相，散骑常侍，并不拜。
入为黄门郎，御史中丞。
坐议殷祠事谬，白衣领职。
出为东阳太守。
卢循之难，泰预发兵千人，开仓给禀，高祖加泰振武将军。
明年，迁侍中，寻转度支尚书。
时仆射陈郡谢混，后进知名，高祖尝从容问混：泰名辈可以比谁？
对曰：王元太一流人也。
徙为太常。
初，司徒道规无子，养太祖，及薨，以兄道怜第二子义庆为嗣。
高祖以道规素爱太祖，又令居重。
道规追封南郡公，应以先华容县公赐太祖。
泰议曰：公之友爱，即心过厚。
转大司马左长史，右卫将军，加散骑常侍。
复为尚书，常侍如故。
兼司空，与右仆射袁湛授宋公九锡，随军到洛阳。
高祖还彭城，与共登城，泰有足疾，特命乘舆。
泰好酒，不拘小节，通率任心，虽在公坐，不异私室，高祖甚赏爱之。
然拙于为治，故不得在政事之官。
迁护军将军，以公事免。
高祖受命，拜金紫光禄大夫，加散骑常侍。
明年，议建国学，以泰领国子祭酒。
至说莫先讲习，甚乐必寄朋来。
古人成童入学，易子而教，寻师无远，负粮忘艰，安亲光国，莫不由此。
时学竟不立。
今惟新告始，盛业初基，天下改观，有志景慕。
而置生之制，取少停多，开不来之端，非一涂而已。
臣以家推国，则知所聚不多，恐不足以宣大宋之风，弘济济之美。
臣谓合选之家，虽制所未达，父兄欲其入学，理合开通；
不知《春秋》，则所陷或大，故赵盾忠而书弑，许子孝而得罪，以斯为戒，可不惧哉十五志学，诚有其文，若年降无几，而深有志尚者，何必限以一格，而不许其进邪扬乌豫《玄》，实在弱齿；
五十学《易》，乃无大过。
昔中朝助教，亦用二品。
颍川陈载已辟太保掾，而国子取为助教，即太尉淮之弟。
所贵在于得才，无系于定品。
教学不明，奖厉不著，今有职闲而学优者，可以本官领之，门地二品，宜以朝请领助教，既可以甄其名品，斯亦敦学之一隅。
其二品才堪，自依旧从事。
会今生到有期，而学校未立。
古人重寸阴而贱尺璧，其道然也。时学竟不立。
时言事者多以钱货减少，国用不足，欲悉市民铜，更造五铢钱。
民虽失器，终于获直，国用不足，其利实多。
臣愚意异，不宁寝默。
臣闻治国若烹小鲜，拯敝莫若务本。
百姓不足，君孰与足。
未有民贫而国富，本不足而末有余者也。
反裘负薪，存毛实难。
王者不言有无，诸侯不言多少，食禄之家，不与百姓争利。
故拔葵所以明治，织蒲谓之不仁，是以贵贱有章，职分无爽。
今之所忧，在农民尚寡，仓廪未充，转运无已，资食者众，家无私积，难以御荒耳。
夫货存贸易，不在少多，昔日之贵，今者之贱，彼此共之，其揆一也。
但令官民均通，则无患不足。
钟律所通者远，机衡所揆者大。
夏鼎负《图》，实冠众瑞，晋铎呈象，亦启休征。
器有要用，则贵贱同资；物有适宜，则家国共急。
今毁必资之器，而为无施之钱，于货则功不补劳，在用则君民俱困，校之以实，损多益少。
陛下劳谦终日，无倦庶务，以身率物，勤素成风，而颂声不作，板、渭不至者，良由基根未固，意在远略。
伏愿思可久之道，赊欲速之情，弘山海之纳，择刍收之说，则嘉谋日陈，圣虑可广。
愚诚一至，用忘寝食。
景平初，加位特进。
伏闻陛下时在后园，颇习武备，鼓鞞在宫，声闻于外；
如水旱成灾，役夫不息，无寇而戒，为费渐多。
河南非复国有，羯虏难以理期，此臣所以用忘寝食，而干非其位者也。
陛下践阼，委政宰臣，实同高宗谅暗之美。
伏愿陛下思弘古道，式遵遗训，从理无滞，任贤勿疑，如此则天下归德，宗社惟永。
《书》云：一人有庆，兆民赖之。
天高听卑，无幽不察，兴衰在人，成败易晓，未有政治在于上而人乱于下者也。
臣蒙先朝过遇，陛下殊私，实欲尽心竭诚，少报万分；
徐羡之、傅亮等与泰素不平，及庐陵王义真、少帝见害，泰谓所亲曰：吾观古今多矣，未有受遗顾托，而嗣君见杀，贤王婴戮者也。
元正改律，品物惟新。
陛下藉日新以畜德，仰乾元以履祚，吉祥集室，百福来庭。
顷旱魃为虐，亢阳愆度，通川燥流，异井同竭。
老弱不堪远汲，贫寡单于负水。
租输既重，赋税无降，百姓怨咨。
臣年过七十，未见此旱。
阴阳并隔，则和气不交，岂惟凶荒，必生疾疫，其为忧虞，不可备序。
雩絜之典，以诚会事，巫祝常祈，罕能有感，上天之谴，不可不察。
汉东海枉杀孝妇，亢旱三年；及祭其墓，澍雨立降，岁以有年。
是以卫人伐邢，师兴而雨。
伏愿陛下式遵远猷，思隆高构，推忠恕之爱，矜冤枉之狱，游心下民之瘼，厝思幽冥之纪。
令谤木竖阙，谏鼓鸣朝，察刍牧之言，总统御之要。
故夏禹引百姓之罪，殷汤甘万方之过，太戊资桑谷以进德，宋景藉荧惑以修善，斯皆因败以转成，往事之昭晰也。
循末俗者难为风，就正路者易为雅。
臣疾患日笃，夕不谋朝，会及岁庆，得一闻达，微诚少亮，无恨泉壤，永违圣颜，拜表悲咽。
遂轻舟游东阳，任心行止，不关朝廷。
有司劾奏之，太祖不问也。
泰诸子禁之，表竟不奏。
三年，羡之等伏诛，进位侍中、左光禄大夫、国子祭酒，领江夏王师，特进如故。
上以泰先朝旧臣，恩礼甚重，以有脚疾，起居艰难，宴见之日，特听乘舆到坐。
累陈时事，上每优容之。
陛下昧旦丕显，求民之瘼，明断庶狱，无倦政事，理出群心，泽谣民口，百姓翕然，皆自以为遇其时也。
灾变虽小，要有以致之。
上天之谴，臣所不敢诬。
有蝗之处，县官多课民捕之，无益于枯苗，有伤于杀害。
臣闻桑谷时亡，无假斤斧，楚昭仁爱，不絜自瘳，卓茂去无知之虫，宋均囚有异之虎，蝗生有由，非所宜杀。
《周书》父子兄弟，罪不相及，女人被宥，由来尚矣。
谢晦妇女，犹在尚方，始贵后贱，物情之所甚苦，匹妇一至，亦能有所感激。
臣于谢氏，不容有情，蒙国重恩，寝处思报，伏度圣心，已当有在。
礼春夏教诗，无一而阙也。
臣近侍坐，闻立学当在入年。
陛下经略粗建，意存民食，入年则农功兴，农功兴则田里辟，入秋治庠序，入冬集远生，二涂并行，事不相害。
臣之区区，不望目睹盛化，窃慕子囊城郢之心，庶免荀偃不瞑之恨。
书奏，上乃原谢晦妇女。
时司徒王弘辅政，泰谓弘曰：天下务广，而权要难居；
彭城王，帝之次弟，宜征还入朝，共参朝政。
时旱灾未已，加以疾疫，泰又上表曰：顷亢旱历时，疾疫未已，方之常灾，实为过差，古以为王泽不流之征。
陛下同规禹、汤引百姓之过，言动于心，道敷自远。
桑谷生朝而殒，荧惑犯心而退，非唯消灾弭患，乃所以大启圣明；
陛下近当仰推天意，俯察人谋，升平之化，尚存旧典，顾思与不思，行与不行耳。
大宋虽揖让受终，未积有虞之道，先帝登遐之日，便是道消之初。
至乃嗣主被杀，哲籓婴祸，九服俳徊，有心丧气，佐命托孤之臣，俄为戎首。
天下荡荡，王道已沦，自非神英，拨乱反正，则宗社非复宋有。
是以古今异用，循方必壅，大道隐于小成，欲速或未必达。
深根固蒂之术，未洽于愚心，是用猖狂妄作而不能缄默者也。
臣既顽且鄙，不达治宜，加之以笃疾，重之以昏耄，言或非言而复不能无言，陛下录其一毫之诚，则臣不知厝身之所。
泰博览篇籍，好为文章，爱奖后生，孜孜无倦。
撰《古今善言》二十四篇及文集，传于世。
暮年事佛甚精，于宅西立祗洹精舍。
追赠车骑将军，侍中、特进、王师如故。谥曰宣侯。
长子昂，早卒。
次子暠，宜都太守。
次晏，侍中、光禄大夫。
次晔，太子詹事，谋反伏诛，自有传。
少子广渊，善属文，世祖抚军谘议参军，领记室，坐晔事从诛。
祖羡，骠骑将军。
父猗，秘书郎。
伯子少好学，博览经传，而通率好为杂戏，遨游闾里，故以此失清涂。
解褐为驸马都尉，奉朝请，员外散骑侍郎。
著作郎徐广重其才学，举伯子及王韶之并为佐郎，助撰晋史及著桓玄等传。
迁尚书祠部郎。
义熙九年，上表曰：臣闻咎由亡后，臧文以为深叹；
伯氏夺邑，管仲所以称仁。
功高可百世不泯，滥赏无崇朝宜许。
故太傅钜平侯祜，明德通贤，宗臣莫二，勋参佐命，功成平吴，而后嗣阙然，烝尝莫寄。
汉以萧何元功，故绝世辄绍。
愚谓钜平之封，宜同酂国。
故太尉广陵公陈淮，党翼孙秀，祸加淮南，窃飨大国，因罪为利。
值西朝政刑失裁，中兴复因而不夺。
今王道惟新，岂可不大判臧否？
谓广陵之国，宜在削除。
故太保卫瓘，本爵萧阳县公，既被横祸，及进弟秩，始赠兰陵，又转江夏。
中朝公辅，多非理终，瓘功德不殊，亦无缘独受偏赏，宜复本封，以正国章。
诏付门下。
前散骑常侍江夏公卫玙上表自陈曰：臣乃祖故太保瓘，于魏咸熙之中，太祖文皇帝为元辅之日，封萧阳侯；大晋受禅，进爵为公。
前朝以瓘秉心忠正，加以伐蜀之勋，故追封兰陵郡公。
永嘉之中，东海王越食兰陵，换封江夏，户邑如旧。
中宗元皇帝以曾祖故右卫将军崇承袭，逮于臣身。
伏闻祠部郎荀伯子表，欲贬降复封萧阳。
夫赵氏之忠，宠延累叶，汉祖开封，誓以山河。
伏愿陛下录既往之勋，垂罔极之施，乞出臣表，付外参详。
颍川陈茂先亦上表曰：祠部郎荀伯子表臣七世祖太尉淮祸加淮南，不应滥赏。
寻先臣以剪除贾谧，封海陵公，事在淮南遇祸之前。后广陵虽在扰攘之际，臣祖乃始蒙殊遇，历位元、凯。
后被远外，乃作平州，而犹不至除国。
圣明御世，英辅系兴，曾无疑议，以为滥赏。
诏皆付门下，并不施行。
伯子为世子征虏功曹，国子博士。
妻弟谢晦荐达之，入为尚书左丞，出补临川内史。
车骑将军王弘称之曰：沈重不华，有平阳侯之风。
又上表曰：伏见百官位次，陈留王在零陵王上，臣愚窃以为疑。
昔武王克殷，封神农之后于焦，黄帝之后于祝，帝尧之后于蓟，帝舜之后于陈，夏后于巳，殷后于宋。
巳、陈并为列国，而蓟、祝、焦无闻焉。
斯则褒崇所承，优于远代之显验也。
是以《春秋》次序诸侯，宋居巳、陈之上。考之近世，事亦有征。
晋泰始元年，诏赐山阳公刘康子弟一人爵关内侯，卫公姬署、宋侯孔绍子一人驸马都尉。
又泰始三年，太常上博士刘跂等议，称卫公署于大晋在三恪之数，应降称侯。
臣以零陵王位宜在陈留之上。
迁太子仆，御史中丞，莅职勤恪，有匪躬之称；
元嘉十五年，卒官，时年六十一。
文集传于世。
父不疑，桂阳太守。
泛览经籍，尤长隶书。
不疑初为乌程令，欣时年十二，时王献之为吴兴太守，甚知爱之。
献之尝夏月入县，欣著新绢裙昼寝，献之书裙数幅而去。
欣本工书，因此弥善。
起家辅国参军，府解还家。
隆安中，朝廷渐乱，欣优游私门，不复进仕。
会稽王世子元显每使欣书，常辞不奉命，元显怒，乃以为其后军府舍人。
此职本用寒人，欣意貌恬然，不以高卑见色，论者称焉。
欣尝诣领军将军谢混，混拂席改服，然后见之。
时混族子灵运在坐，退告族兄瞻曰：望蔡见羊欣，遂易衣改席。
欣由此益知名。
桓玄辅政，领平西将军，以欣为平西参军，仍转主簿，参预机要。
欣欲自疏，时漏密事，玄觉其此意，愈重之，以为楚台殿中郎。
谓曰：尚书政事之本，殿中礼乐所出。
欣拜职少日，称病自免，屏居里巷，十余年不出。
义熙中，弟徽被遇于高祖，高祖谓咨议参军郑鲜之曰：羊徽一时美器，世论犹在兄后，恨不识之。
即板欣补右将军刘籓司马，转长史，中军将军道怜谘议参军。
在郡四年，简惠著称。
除临川王义庆辅国长史，庐陵王义真车骑谘议参军，并不就。
太祖重之，以为新安太守，前后凡十三年，游玩山水，甚得适性。
除中散大夫。
素好黄老，常手自书章，有病不服药，饮符水而已。
兼善医术，撰《药方》十卷。
欣以不堪拜伏，辞不朝觐，高祖、太祖并恨不识之。
元嘉十九年，卒，时年七十三。
王微，字景玄，琅邪临沂人，太保弘弟子也。
父孺，光禄大夫。
微少好学，无不通览，善属文，能书画，兼解音律、医方、阴阳术数。
年十六，州举秀才，衡阳王义季右军参军，并不就。
起家司徒祭酒，转主簿，始兴王浚后军功曹记室参军，太子中舍人，始兴王友。
父邵为湘州，去官侍从。
父忧去官，服阕，除南平王铄右军咨议参军。微素无宦情，称疾不就。
仍除中书侍郎，又拟南琅邪、义兴太守，并固辞。
微既为始兴王浚府吏，浚数相存慰，微奉答笺书，辄饰以辞采。
时论者或云微之见举，庐江何偃亦豫其议，虑为微所咎，与书自陈。
微常住门屋一间，寻书玩古，如此者十余年。
太祖以其善筮，赐以名蓍。
弟僧谦，亦有才誉，为太子舍人，遇疾，微躬自处治，而僧谦服药失度，遂卒。
弟年十五，始居宿于外，不为察慧之誉，独沉浮好书，聆琴闻操，辄有过目之能。
讨测文典，斟酌传记，寒暑未交，便卓然可述。
吾长病，或有小间，辄称引前载，不异旧学。
一句之文，无不研赏，浊酒忘愁，图籍相慰，吾所以穷而不忧，实赖此耳。
方欲共营林泽，以送余年，念兹有何罪戾，见此夭酷，没于吾手，触事痛恨。
吾素好医术，不使弟子得全，又寻思不精，致有枉过，念此一条，特复痛酷。
弟为志，奉亲孝，事兄顺，虽僮仆无所叱咄，可谓君子不失色于人，不失口于人。
冲和淹通，内有皁白，举动尺寸，吾每咨之。
常云：兄文骨气，可推英丽以自许。
又兄为人矫介欲过，宜每中和。
道此犹在耳，万世不复一见，奈何唯十纸手迹，封拆俨然，至于思恋不可怀。
比烦冤困惫，不能作刻石文，若灵响有识，不得吾文，岂不为恨。傥意虑不遂谢能思之如狂，不知所告诉，明书此数纸，无复词理，略道阡陌，万不写一。
阿谦何图至此谁复视我，谁复忧我他日宝惜三光，割嗜好以祈年，今也唯速化耳。
弟怀随、和之宝，未及光诸文章，欲收所一集，不知忽忽当办此不？
今已成服，吾临灵，取常共饮杯，酌自酿酒，宁有仿像不？
元嘉三十年，卒，时年三十九。
僧谦卒后四旬而微终。
遗令薄葬，不设轜旐鼓挽之属，施五尺床，为灵二宿便毁。
以尝所弹琴置床上，何长史来，以琴与之。何长史者，偃也。
无子。
家人遵之。
所著文集，传于世。
世祖即位，诏曰：微栖志贞深，文行惇洽，生自华宗，身安隐素，足以贲兹丘园，惇是薄俗。
不幸蚤世，朕甚悼之。
可追赠秘书监。
王华，字子陵，琅邪临沂人，太保弘从祖弟也。
祖荟，卫将军，会稽内史。
父，廞，太子中庶子，司徒左长史。
居在吴，晋隆安初，王恭起兵讨王国宝，时廞丁母忧在家，恭檄令起兵，廞即聚众应之，以女为贞烈将军，以女人为官属。
国宝既死，恭檄廞罢兵。
廞起兵之际，多所诛戮，至是不复得已，因举兵以讨恭为名。
恭遣刘牢之击廞，廞败走，不知所在。
长子泰为恭所杀。
华时年十三，在军中，与廞相失，随沙门释昙永逃窜。
时牢之搜检觅华甚急，昙永使华提衣幞随后，津逻咸疑焉。
华行迟，永呵骂云：奴子怠懈，行不及我以杖捶华数十，众乃不疑，由此得免。
遇赦还吴。
少有志行，以父存亡不测，布衣蔬食不交游，如此十余年，为时人所称美。
高祖欲收其才用，乃发廞丧问，使华制服。
服阕，高祖北伐长安，领镇西将军、北徐州刺史，辟华为州主簿，仍转镇西主簿，治中从事史，历职著称。
太祖镇江陵，以为西中郎主簿，迁咨议参军，领录事。
太祖进号镇西，复随府转。
太祖未亲政，政事悉委司马张邵。
邵性豪，每行来常引夹毂，华出入乘牵车，从者不过二三以矫之。
尝于城内相逢，华阳不知是邵，谓左右：此卤簿甚盛，必是殿下出行。
乃下牵车，立于道侧；及邵至，乃惊。
华代为司马、南郡太守，行府州事。
太祖入奉大统，以少帝见害，疑不敢下。
华建议曰：羡之等受寄崇重，未容便敢背德，废主若存，虑其将来受祸，致此杀害。
盖由每生情多，宁敢一朝顿怀逆志。
且三人势均，莫相推伏，不过欲握权自固，以少主仰待耳。
太祖从之，留华总后任。
上即位，以华为侍中，领骁骑将军，未拜，转右卫将军，侍中如故。
先是，会稽孔宁子为太祖镇西咨议参军，以文义见赏，至是为黄门侍郎，领步兵校尉。
发诏遣黄门侍郎省疾。
宁子与华并有富贵之愿，自羡之等秉权，日夜构之于太祖。
宁子尝东归，至金昌亭，左右欲泊船，宁子命去之，曰：此弑君亭，不可泊也。
华每闲居讽咏，常诵王粲《登楼赋》曰：冀王道之一平，假高衢而骋力。
出入逢羡之等，每切齿愤咤，叹曰：当见太平时不？
元嘉二年，宁子病卒。
三年，诛羡之等，华迁护军，侍中如故。
宋世惟华与南阳刘湛不为饰让，得官即拜，以此为常。
华以情事异人，未尝预宴集，终身不饮酒，有燕不之诣。
及王弘辅政，而弟昙首为太祖所任，与华相埒，华尝谓己力用不尽，每叹息曰：宰相顿有数人，天下何由得治四年，卒，时年四十三。
义熙十四年，卒，时年五十。
追赠散骑常侍、卫将军。
九年，上思诛羡之之功，追封新建县侯，食邑千户，谥曰宣侯。
世祖即位，配飨太祖庙庭。
曾祖融，晋太常。
父道裕，蚤亡。
景仁少有大成之量，司徒王谧见而以女妻之。
初为刘毅后军参军，高祖太尉行参军。
建议宜令百官举才，以所荐能否为黜陟。
迁宋台秘书郎，世子中军参军，转主簿，又为骠骑将军道怜主簿。
出补衡阳太守，入为宋世子洗马，仍转中书侍郎。
景仁学不为文，敏有思致，口不谈义，深达理体；至于国典朝仪，旧章记注，莫不撰录，识者知其有当世之志也。
诏曰：景仁退挹之怀，有不可改，除黄门侍郎，以申君子之请。
顷之，转左卫将军。
太祖即位，委遇弥厚，俄迁侍中，左卫如故。
时与侍中右卫将军王华、侍中骁骑将军王昙首、侍中刘湛四人，并时为侍中，俱居门下，皆以风力局干，冠冕一时，同升之美，近代莫及。
元嘉三年，车驾征谢晦，司徒王弘入居中书下省，景仁长直，共掌留任。
晦平，代到彦之为中领军，侍中如故。
丁母忧，葬竟，起为领军将军，固辞。
九年，服阕，迁尚书仆射。
太子詹事刘湛代为领军，与景仁素善，皆被遇于高祖，俱以宰相许之。
湛尚居外任，会王弘、华、昙首相系亡，景仁引湛还朝，共参政事。
湛既入，以景仁位遇本不逾己，而一旦居前，意甚愤愤。
知太祖信仗景仁，不可移夺，乃深结司徒彭城王义康，欲倚宰相之重以倾之。
十二年，景仁复迁中书令，护军、仆射如故。
寻复以仆射领吏部，护军如故。
或云见刘湛为祟。
义康纳湛言，毁景仁于太祖；
景仁对亲旧叹曰：引之令入，入便噬人。
乃称疾解职，表疏累上，不见许，使停家养病。
湛议遣人若劫盗者于外杀之，以为太祖虽知，当有以，终不能伤至亲之爱。
上微闻之，迁景仁于西掖门外晋鄱阳主第，以为护军府，密迩宫禁，故其计不行。
景仁卧疾者五年，虽不见上，而密表去来，日中以十数；朝政大小，必以问焉，影迹周密，莫有窥其际者。
收湛之日，景仁使拂拭衣冠，寝疾既久，左右皆不晓其意。
其夜，上出华林园延贤堂召景仁，犹称脚疾，小床舆以就坐，诛讨处分，一皆委之。
代义康为扬州刺史，仆射领吏部如故。
遣使者授印绶，主簿代拜，拜毕，便觉其情理乖错。
性本宽厚，而忽更苛暴，问左右曰：今年男婚多？女嫁多？
是冬大雪，景仁乘舆出听事观望，忽惊曰：当阁何得有大树？
既而曰：我误邪？
太祖谓不利在州司，使还住仆射下省，为州凡月余卒。
时年五十一，追赠侍中、司空，本官如故。
谥曰文成公。
上与荆州刺史衡阳王义季书曰：殷仆射疾患少日，奄忽不救。
其识具经远，奉国竭诚，周游缱绻，情兼常痛。
民望国器，遇之为难，惋叹之深，不能已已。
往矣如何世祖大明五年，行幸经景仁墓，诏曰：司空文成公景仁德量淹正，风识明允，徽绩忠谟，夙达先照，惠政茂誉，实留民属。
近瞻丘坟，感往兴悼，可遣使致祭。
子道矜，幼而不慧，官至太中大夫。
道矜子恆，太宗世为侍中，度支尚书，属父疾积久，为有司所奏。
父珪，正员外郎。
松之年八岁，学通《论语》、《毛诗》。
博览坟籍，立身简素。
年二十，拜殿中将军。
此官直卫左右，晋孝武太元中革选名家以参顾问，始用琅邪王茂之、会稽谢輶，皆南北之望。
舅庾楷在江陵，欲得松之西上，除新野太守，以事难不行。
义熙初，为吴兴故鄣令，在县有绩。入为尚书祠部郎。
高祖北伐，领司州刺史，以松之为州主簿，转治中从事史。
既克洛阳，高祖敕之曰：裴松之廊庙之才，不宜久尸边务，今召为世子洗马，与殷景仁同，可令知之。
于时议立五庙乐，松之以妃臧氏庙乐亦宜与四庙同。
除零陵内史，征为国子博士。
太祖元嘉三年，诛司徒徐羡之等，分遣大使，巡行天下。
转中书侍郎、司冀二州大中正。
上使注陈寿《三国志》，松之鸠集传记，增广异闻，既成奏上。
上善之，曰：此为不朽矣出为永嘉太守，勤恤百姓，吏民便之。
入补通直为常侍，复领二州大中正。
寻出为南琅邪太守。
十四年致仕，拜中散大夫，寻领国子博士。进太中大夫，博士如故。
续何承天国史，未及撰述，二十八年，卒，时年八十。
承天五岁失父，母徐氏，广之姊也，聪明博学，故承天幼渐训议，儒史百家，莫不该览。
叔父肹为益阳令，随肹之官。
时殷仲堪、桓玄等互举兵以向朝廷，承天惧祸难未已，解职还益阳。
义旗初，长沙公陶延寿以为其辅国府参军，遣通敬于高祖，因除浏阳令，寻去职还都。抚军将军刘毅镇姑孰，版为行参军。
毅尝出行，而鄢陵县史陈满射鸟，箭误中直帅，虽不伤人，处法弃市。
昔惊汉文帝乘舆马者，张释之劾以犯跸，罪止罚金。何者？
微罚可也。
赵惔为宁蛮校尉、寻阳太守，请为司马。
承天坐白衣领职。
高祖以为太尉行参军。
高祖讨刘毅，留诸葛长民为监军。长民密怀异志，刘穆之屏人问承天曰：公今行济否云何？
顷日愿丹徒刘郎，恐不复可得也。
义熙十一年，为世子征虏参军，转西中郎中军参军，钱唐令。
高祖在寿阳，宋台建，召为尚书祠部郎，与傅亮共撰朝仪。
永初末，补南台治书侍御史。
时有尹嘉者，家贫，母熊自以身贴钱，为嘉偿责。
承天议曰：被府宣令，普议尹嘉大辟事，称法吏葛滕签，母告子不孝，欲杀者许之。
法云，谓违犯教令，敬恭有亏，父母欲杀，皆许之。
谨寻事原心，嘉母辞自求质钱，为子还责。嘉虽亏犯教义，而熊无请杀之辞。
始以不孝为劾，终于和卖结刑，倚旁两端，母子俱罪，滕签法文，为非其条。嘉所存者大，理在难申，但明教爰发，矜其愚蔽。
夫明德慎罚，文王所以恤下；
议狱缓死，《中孚》所以垂化。
今舍乞宥之评，依请杀之条，责敬恭之节，于饥寒之隶，诚非罚疑从轻，宁失有罪之谓也。愚以谓降嘉之死，以普春泽之恩；
赦熊之愆，以明子隐之宜。则蒲亭虽陋，可比德于盛明；
事未判，值赦，并免。
晦进号卫将军，转咨议参军，领记室。
元嘉三年，晦将见讨，其弟黄门郎爵密信报之，晦问承天曰：若果尔，卿令我云何？
承天曰：以王者之重，举天下以攻一州，大小既殊，逆顺又异，境外求全，上计也。
其次，以腹心领兵戍于义阳，将军率众于夏口一战，若败，即趋义阳以出北境，其次也。
晦良久曰：荆楚用武之国，兵力有余，且当决战，走不晚也。
晦以湘州刺史张邵必不同己，欲遣千人袭之；
承天以为邵意趋未可知，不宜便讨。
时邵兄茂度为益州，与晦素善，故晦止不遣兵。
前益州刺史萧摹之、前巴西太守刘道产去职还江陵，晦将杀之，承天尽力营救，皆得全免。
及到彦之至马头，承天自诣归罪，彦之以其有诚，宥之，使行南蛮府事。
七年，彦之北伐，请为右军录事。及彦之败退，承天以才非军旅，得免刑责。
道举从弟代公、道生等并为大功亲，非应在补谪之例，法以代公等母存为期亲，则子宜随母补兵。
承天议曰：寻劫制，同籍期亲补兵，大功不在此例。妇人三从，既嫁从夫，夫死从子。
今道举为劫，若其叔尚存，制应补谪，妻子营居，固其宜也。
今若以叔母为期亲，令代公随母补兵，既违大功不谪之制，又失妇人三从之道。
由于主者守期亲之文，不辨男女之异，远嫌畏负，以生此疑，惧非圣朝恤刑之旨。谓代公等母子并宜见原。
承天又议曰：既没之名不合奏者，非有它义，正嫌于近不祥耳。
奏事一却，动经岁时，盛明之世，事从简易，曲嫌细忌，皆应荡除。
承天为性刚愎，不能屈意朝右，颇以所长侮同列，不为仆射殷景仁所平，出为衡阳内史。昔在西与士人多不协，在郡又不公清，为州司所纠，被收系狱，值赦免。
承天年已老，而诸佐郎并名家年少，颍川荀伯子嘲之，常呼为奶母。承天曰：卿当云凤凰将九子，奶母何言邪寻转太子率更令，著作如故。
时丹阳丁况等久丧不葬，承天议曰：礼所云还葬，当谓荒俭一时，故许其称财而不求备。
丁况三家，数年中，葬辄无棺榇，实由浅情薄恩，同于禽兽者耳。
窃以为丁宝等同伍积年，未尝劝之以义，绳之以法。
十六年冬，既无新科，又未申明旧制，有何严切，欻然相纠。或由邻曲分争，以兴此言。
如闻在东诸处，此例既多，江西淮北尤为不少。若但谪此三人，殆无整肃。
开其一端，则互相恐动，里伍县司，竞为奸利。
财赂既逞，狱讼必繁，惧亏圣明烹鲜之美。
臣愚谓况等三家，且可勿问，因此附定制旨，若民人葬不如法，同伍当即纠言，三年除服之后，不得追相告列，于事为宜。
皇太子讲《孝经》，承天与中庶子颜延之同为执经。
伏见北籓上事，虏犯青、兗，天慈降鉴，矜此黎元，博逮群策，经纶戎政，臣以愚陋，预闻访及。窃寻猃狁告难，爰自上古，有周之盛，南仲出车，汉氏方隆，卫、霍宣力。
虽饮马瀚海，扬旍祁连，事难役繁，天下骚动，委兴负海，赀及舟车。凶狡倔强，未肯受弱，得失报复，裁不相补。
宣帝末年，值其乖乱，推亡固存，始获稽服。
自晋丧中原，戎狄侵扰，百余年间，未暇以北虏为念。
大宋启祚，两耀灵武，而怀德畏威，用自款纳。
去岁三王出镇，思振远图，兽心易骇，遂生猜惧，背违信约，深构携隙。贪祸恣毒，无因自反，恐烽燧之警，必自此始。
臣素庸懦，才不经武，率其管窥，谨撰《安边论》。意及浅末，惧无可采。
汉世言备匈奴之策，不过二科，武夫尽征伐之谋，儒生讲和亲之约，课其所言，互有远志。
加塞漠之外，胡敌掣肘，必未能摧锋引日，规自开张。
故昧于小利，且自矜侈，外示余力，内坚伪众。今若务存遵养，许其自新，虽未可羁致北阙，犹足镇静边境。
然和亲事重，当尽庙算，诚非愚短，所能究言。
若追踪卫、霍瀚海之志，时事不等，致功亦殊。
寇虽习战未久，又全据燕、赵，跨带秦、魏，山河之险，终古如一。
自非大田淮、泗，内实青、徐，使民有赢储，野有积谷，然后分命方、召，总率虎旅，精卒十万，使一举荡夷，则不足稍勤王师，以劳天下。
今遗黎习乱，志在偷安，非皆耻为左衽，远慕冠冕，徒以残害剥辱，视息无寄，故繦负归国，先后相寻。虏既不能校胜循理，攻城略地，而轻兵掩袭，急在驱残，是其所以速怨召祸，灭亡之日。
今若遣军追讨，报其侵暴，大翦幽、冀，屠城破邑，则圣朝爱育黎元，方济之以道。
斯秦、汉之末策，轮台之所悔也。
安边固守，于计为长。
曹、孙之霸，才均智敌，江、淮之间，不居各数百里。
魏舍合肥，退保新城，江陵移民南涘，濡须之戍，家停羡溪。及表陵之屯，民夷散杂，晋宣王以为宜从江南以北岸，曹爽不许，果亡柤中，此皆前代之殷鉴也。
虽时有古今，势有强弱，保民全境，不出此涂。
要而归之有四：一曰移远就近；
二曰浚复城隍；
三曰纂偶车牛；
良守疆其土田，骁帅振其风略。
然后简将授奇，扬旌云朔，风卷河冀，电扫嵩恆，燕弧折却，代马摧足，秦首斩其右臂，吴蹄绝其左肩，铭功于燕然之阿，飨徒于金微之曲。
寇虽乱亡有征，昧弱易取，若天时人事，或未尽符，抑锐俟机，宜审其算。
若边戍未增，星居布野，勤惰异教，贫富殊资，疆场之民，多怀彼此，虏在去就，不根本业，难可驱率，易在振荡。
又狡虏之性，食肉衣皮，以驰骋为仪容，以游猎为南亩，非有车舆之安，宫室之卫。栉风沐雨，不以为劳；
胜则竞利，败不羞走，彼来或骤，而此已奔疲。
猋骑蚁聚，轻兵鸟集，并践禾稼，焚爇闾井，虽边将多略，未审何以御之。
孰若因民所居，并修农战，无动众之劳，有捍卫之实，其为利害，优劣相县也。
一曰移远就近，以实内地。
今青、兗旧民，冀州新附，在界首者二万家，此寇之资也。
今悉可内徙，青州民移东莱、平昌、北海诸郡，泰山以南，南至下邳，左沭右沂，田良野沃，西阻兰陵，北扼大岘，四塞之内，其号险固。
民性重迁，暗于图始，无虏之时，喜生咨怨。
今新被钞掠，余惧未息，若晓示安危，居以乐土，宜其歌抃就路，视迁如归。
二曰浚复城隍，以增阻防。
旧秋冬收敛，民人入保，所以警备暴客，使防卫有素也。
十则围之，兵家旧说，战士二千，足抗群虏三万矣。
三曰纂偶车牛，以饰戎械。
计千家之资，不下五百耦牛，为车五百两。参合钩连，以卫其众。
设使城不可固，平行趋险，贼所不能干。既已族居，易可检括。
有急征发，信宿可聚。
四曰计丁课仗，勿使有阙。
千家之邑，战士二千，随其便能，各自有仗，素所服习，铭刻由己，还保输之于库，出行请以自卫。
弓干利铁，民不办得者，官以渐充之，数年之内，军用粗备矣。
是故戍申作师，远屯清济，功费既重，嗟怨亦深。
管子治齐，寄令在民；
终申威定霸，行其志业，非苟任强，实由有数。
齐用技击，厥众亦离。
汉、魏以来，兹制渐绝，搜田非复先王之礼，治兵徒逞耳目之欲，有急之日，民不知战，至乃广延赏募，奉以厚秩，发遽奔救，天下骚然。
方伯刺史，拱手坐听，自无经略，唯望朝廷遣军，此皆忘战之害，不教之失也。
今移民实内，浚治城隍，族居聚处，课其骑射，长吏简试，差品能不，甲科上第，渐就优别，明其勋才，表言州郡。如此则屯部有常，不迁其业。
足以御彼轻兵，防遏游骑，假以方将，渐就只立。
车牛之赋，课仗之宜，攻守所资，军国之要，今因民所利，导而率之。
耕农之器，为府库之宝，田蚕之氓，兼城之用，千家总倍旅之兵，万户具全军之众，兵强而敌不戒，国富而民不劳，比于优复队伍，坐食廪粮者，不可同年而校矣。
今承平未久，边令弛纵，弓竿利铁，既不都断，往岁弃甲，垂二十年，课其所住，理应消坏。
谓宜申明旧科，严加禁塞，诸商贾往来，幢队挟藏者，皆以军法治之。
又界上严立关候，杜废间蹊。
城保之境，诸所课仗，并加雕镌，别造程式。
若有遗镞亡刃，及私为窃盗者，皆可立验，于事为长。
又钜野湖泽广大，南通洙、泗，北连青、齐，有旧县城，正在泽内。宜立式修复旧堵，利其埭遏，给轻舰百艘。
此以利制车，运我所长，亦微彻敌之要也。
太祖赐以局子，承天奉表陈谢，上答：局子之赐，何必非张武之金邪承天又能弹筝，上又赐银装筝一面。
承天与尚书左丞谢元素不相善，二人竞伺二台之违，累相纠奏。
太尉江夏王义恭岁给资费钱三千万，布五万匹，米七万斛。
义恭素奢侈，用常不充，二十一年，逆就尚书换明年资费。
事发觉，元乃使令史取仆射孟顗命。
元时又举承天卖茭四百七十束与官属，求贵价。
元字有宗，陈郡阳夏人，临川内史灵运从祖弟也。以才学见知，卒于禁锢。
二十四年，承天迁廷尉，未拜，上欲以为吏部，已受密旨，承天宣漏之，坐免官。卒于家，年七十八。
先是，《礼论》有八百卷，承天删减并合，以类相从，凡为三百卷，并《前传》、《杂语》、《纂文》、论并传于世。
又改定《元嘉历》，语在《律历志》。
初为龙骧将军道怜参军，随府转征虏左军参军，员外散骑侍郎。
随道怜北征广固，赐爵建城县五等男。
为将佐十余年，清谨刚正，甚为高祖所知赏。
太祖元嘉元年，出督梁、南秦二州诸军事、龙骧将军、西戎校尉、梁、南秦二州刺史。
三年，仇池氐杨兴平遣使归顺，并兒弟为质，翰遣始平太守庞咨据武兴。
仇池大帅杨玄遣弟难当率众拒咨，又遣将强鹿皮向白水。
咨击破，难当等并退走。
在益州著美绩，甚得方伯之体，论者称之。
六年，以老疾征还，除彭城王义康司徒司马，加辅国将军。
时太祖经略河南，以翰为持节、监司、雍、并三州诸军事、司州刺史，将军如故。
会前锋诸军到彦之等败退，明年，复为司徒司马，将军如故。
其年，又假节、监徐、兗二州、豫州之梁郡诸军事、徐州刺史，将军如故。
时有死罪囚，典签意欲活之，因翰入关赍呈其事。
翰省讫，语今且去，明可便呈。
因命左右收典签付狱杀之，原此囚生命。
其刑政如此，其下畏服，莫敢犯禁。
明年卒官，时年六十。
追赠征虏将军，持节、监、刺史如故。
曾祖耽，避难河西，因仕张氏。
苻坚平凉州，父祖始还关中。
兄坦，颇涉史传。
高祖征长安，席卷随从南还。
太祖元嘉中，任遇甚厚，历后军将军，龙骧将军，青、冀二州刺史，南平王铄右将军司马。
晚度北人，朝廷常以伧荒遇之，虽复人才可施，每为清涂所隔，坦以此慨然。
尝与太祖言及史籍，上曰：金日磾忠孝淳深，汉朝莫及，恨今世无复如此辈人。
坦曰：日磾之美，诚如圣诏。
假使生乎今世，养马不暇，岂办见知。
上变色曰：卿何量朝廷之薄也。
臣本中华高族，亡曾祖晋氏丧乱，播迁凉土，世叶相承，不殒其旧。
日磾胡人，身为牧圉，便超入内侍，齿列名贤。
圣朝虽复拔才，臣恐未必能也。
上默然。
骥年十三，父使候同郡韦华。华子玄有高名，见而异之，以女妻焉。
桂阳公义真镇长安，辟为州主簿，后为义真车骑行参军，员外散骑侍郎，江夏王义恭抚军刑狱参军，尚书都官郎，长沙王义欣后军录事参军。
元嘉七年，随到彦之入河南，加建武将军。
索虏撤河南戍悉归河北，彦之使骥守洛阳。
洛阳城不治既久，又无粮食，及彦之败退，骥欲弃城走，虑为太祖所诛。
初，高祖平关洛，致钟虡旧器南还，一大钟坠洛水。
至是太祖遣将姚耸夫领千五百人迎致之。
时耸夫政率所领牵钟于洛水，骥乃诳之曰：虏既南渡，洛城势弱，今修理城池，并已坚固，军粮又足，所乏者人耳。
君率众见就，共守此城，大功既立，取钟无晚。
耸夫信之，率所领就骥。
既至，见城不可守，又无粮食，于是引众去。
骥亦委城南奔，白太祖曰：本欲以死固守，姚耸夫及城便走，人情沮败，不可复禁。
上大怒，使建威将军郑顺之杀耸夫于寿阳。
始随到彦之北伐，与虏遇，耸夫手斩托跋焘叔父英文特勒首，焘以马百匹赎之。
以骥为通直郎，射声校尉，世祖征虏咨议参军。
十七年，出督青、冀二州、徐州之东莞、东安二郡诸军事、宁远将军、青、冀二州刺史。
在任八年，惠化著于齐土。
自义熙至于宋末，刺史唯羊穆之及骥，为吏民所称咏。
二十四年，征左军将军，兄坦代为刺史，北土以为荣焉。
坦长子琬为员外散骑侍郎，太祖尝有函诏敕坦，琬辄开视。
信未发又追取之，敕函已发，大相推检。
丞都答云：诸郎开视。
上遣主书诘责，骥答曰：开函是臣第四子季文，伏待刑坐。
上特原不问。
二十七年，卒，时年六十四。
与高祖讳同，故称字。
曾祖暠，晋骠骑将军。
敬弘少有清尚，起家本国左常侍，卫军参军。
性恬静，乐山水，为天门太守。
敬弘妻，桓玄姊也。
敬弘之郡，玄时为荆州，遣信要令过。
敬弘至巴陵，谓人曰：灵宝见要，正当欲与其姊集聚耳，我不能为桓氏赘婿。
乃遣别船送妻往江陵。
妻在桓氏，弥年不迎。
山郡无事，恣其游适，累日不回，意甚好之。
去官，居作唐县界。
玄辅政及篡位，屡召不下。
高祖以为车骑从事中郎，徐州治中从事史，征西将军道规咨议参军。
时府主簿宗协亦有高趣，道规并以事外相期。
召为中书侍郎，始携家累自作唐还京邑。
仍除太尉从事中郎，出为吴兴太守。旧居余杭县，悦是举也。
寻征为侍中。
高祖西讨司马休之，敬弘奉使慰劳，通事令史潘尚于道疾病，敬弘单船送还都，存亡不测，有司奏免官，诏可。
未及释朝服，值赦复官。
宋国初建，为度支尚书，迁太常。
高祖受命，补宣训卫尉，加散骑常侍。
永初三年，转吏部尚书，常侍如故。
敬弘每被除召，即便祗奉，既到宜退，旋复解官，高祖嘉其志，不苟违也。
又除秘书监，金紫光禄大夫，加散骑常侍，本州中正，又不就。
太祖即位，又以为散骑常侍、金紫光禄大夫，领江夏王师。
祖玄，晋车骑将军。
父瑍，生而不慧，为秘书郎，蚤亡。
灵运少好学，博览群书，文章之美，江左莫逮。
从叔混特知爱之，袭封康乐公，食邑三千户。
以国公例，除员外散骑侍郎，不就。为琅邪王大司马行参军。
性奢豪，车服鲜丽，衣裳器物，多改旧制，世共宗之，咸称谢康乐也。
抚军将军刘毅镇姑孰，以为记室参军。
毅镇江陵，又以为卫军从事中郎。
毅伏诛，高祖版为太尉参军，入为秘书丞，坐事免。
高祖伐长安，骠骑将军道怜居守，版为咨议参军，转中书侍郎，又为世子中军咨议，黄门侍郎。
奉使慰劳高祖于彭城，作《撰征赋》。
仍除宋国黄门侍郎，迁相国从事中郎，世子左卫率。坐辄杀门生，免官。
起为散骑常侍，转太子左卫率。
灵运为性褊激，多愆礼度，朝廷唯以文义处之，不以应实相许。
自谓才能宜参权要，既不见知，常怀愤愤。
庐陵王义真少好文籍，与灵运情款异常。
少帝即位，权在大臣，灵运构扇异同，非毁执政，司徒徐羡之等患之，出为永嘉太守。
郡有名山水，灵运素所爱好，出守既不得志，遂肆意游遨，遍历诸县，动逾旬朔，民间听讼，不复关怀。
在郡一周，称疾去职，从弟晦、曜、弘微等并与书止之，不从。
灵运载之而去。
灵运父祖并葬始宁县，并有故宅及墅，遂移籍会稽，修营别业，傍山带江，尽幽居之美。
与隐士王弘之、孔淳之等纵放为娱，有终焉之志。
每有一诗至都邑，贵贱莫不竞写，宿昔之间，士庶皆遍，远近钦慕，名动京师。
太祖登祚，诛徐羡之等，征为秘书监，再召不起，上使光禄大夫范泰与灵运书敦奖之，乃出就职。
寻迁侍中，日夕引见，赏遇甚厚。
灵运诗书皆兼独绝，每文竟，手自写之，文帝称为二宝。
既自以名辈，才能应参时政，初被召，便以此自许；既至，文帝唯以文义见接，每侍上宴，谈赏而已。
王昙首、王华、殷景仁等，名位素不逾之，并见任遇，灵运意不平，多称疾不朝直。穿池植援，种竹树堇，驱课公役，无复期度。
出郭游行或一日百六七十里，经旬不归，既无表闻，又不请急。
上不欲伤大臣，讽旨令自解。
灵运乃上表陈疾，上赐假东归。
运谢事乖，理违愿绝，仰德抱悲，恨存生尽。
又北境自染逆虏，穷苦备罹，征调赋敛，靡有止已，所求不获，辄致诛殒，身祸家破，阖门比屋，此亦仁者所为伤心者也。
西军既反，得据关中，长围咸阳，还路已绝，虽遣救援，停住河东，遂乃远讨大城，欲为首尾。
而西寇深山重阻，根本自固，徒弃巢窟，未足相拯。
又历观前代，类以兼弱为本，古今圣德，未之或殊。岂不以天时人事，理数相得，兴亡之度，定期居然。
故古人云：既见天殃，又见人灾，乃可以谋。
昔魏氏之强，平定荆、冀，乃乘袁、刘之弱；
自羌平之后，天下亦谓虏当俱灭，长驱滑台，席卷下城，夺气丧魄，指日就尽。
但长安违律，潼关失守，用缓天诛，假延岁月，日来至今，十有二载，是谓一纪，曩有前言。
况五胡代数齐世，虏期余命，尽于来年。
自相攻伐，两取其困，卞庄之形，验之今役。
即日府藏，诚无兼储，然凡造大事，待国富兵强，不必乘会，于我为易，贵在得时。
二境形势，表里不同，关西杂居，种类不一，昔在前汉，屯军霸上，通火甘泉。
况今陛下聪明圣哲，天下归仁，文德与武功并震，霜威共素风俱举，协以宰辅贤明，诸王美令，岳牧宣烈，虎臣盈朝，而天或远命，亦何敌不灭，矧伊顽虏，假日而已哉。
久欲上陈，惧在触置，蒙赐恩假，暂违禁省，消渴十年，常虑朝露，抱此愚志，昧死以闻。
灵运以疾东归，而游娱宴集，以夜续昼，复为御史中丞傅隆所奏，坐以免官。是岁，元嘉五年。
灵连既东还，与族弟惠连、东海何长瑜、颍川荀雍、泰山羊璿之，以文章赏会，共为山泽之游，时人谓之四友。
时长瑜教惠连读书，亦在郡内，灵运又以为绝伦，谓方明曰：阿连才悟如此，而尊作常兒遇之。
何长瑜当今仲宣，而饴以下客之食。尊既不能礼贤，宜以长瑜还灵运。
璿之，字曜璠，临川内史，为司空竟陵王诞所遇，诞败坐诛。
长瑜文才之美，亚于惠连，雍、璿之不及也。
临川王义庆招集文士，长瑜自国侍郎至平西记室参军。
义庆大怒，白太祖除为广州所统曾城令。
及义庆薨，朝士诣第叙哀，何勖谓袁淑曰：长瑜便可还也。
淑曰：国新丧宗英，未宜便以流人为念。
庐陵王绍镇寻阳，以长瑜为南中郎行参军，掌书记之任。
行至板桥，遇暴风溺死。
灵运因父祖之资，生业甚厚。奴僮既众，义故门生数百，凿山浚湖，功役无已。
寻山陟岭，必造幽峻，岩嶂千重，莫不备尽。
登蹑常著木履，上山则去前齿，下山去其后齿。
尝自始宁南山伐木开径，直至临海，从者数百人。
临海太守王琇惊骇，谓为山贼，徐知是灵运乃安。
在会稽亦多徒众，惊动县邑。
太守孟顗事佛精恳，而为灵运所轻，尝谓顗曰：得道应须慧业文人，生天当在灵运前，成佛必在灵运后。
灵运既不得回踵，又求始宁岯崲湖为田，顗又固执。
灵运谓顗非存利民，正虑决湖多害生命，言论毁伤之，与顗遂构仇隙。
忽以去月二十八日得会稽太守臣顗二十七日疏云：比日异论噂沓，此虽相了，百姓不许寂默，今微为其防。
臣昔忝近侍，豫蒙天恩，若其罪迹炳明，文字有证，非但显戮司败，以正国典，普天之下，自无容身之地。
夫自古谗谤，圣贤不免，然致谤之来，要有由趣。
或轻死重气，结党聚群，或勇冠乡邦，剑客驰逐。
今影迹无端，假谤空设，终古之酷，未之或有。
是以牵曳疾病，束骸归款。
臣忧怖弥日，羸疾发动，尸存恍惚，不知所陈。
不欲使东归，以为临川内史，赐秩中二千石。
司徒遣使随州从事郑望生收灵运，灵运执录望生，兴兵叛逸，遂有逆志。
为诗曰：韩亡子房奋，秦帝鲁连耻。本自江海人，忠义感君子。
追讨禽之，送廷尉治罪。
廷尉奏灵运率部众反叛，论正斩刑。上爱其才，欲免官而已。
彭城王义康坚执谓不宜恕，乃诏曰：灵运罪衅累仍，诚合尽法。
但谢玄勋参微管，宜宥及后嗣，可降死一等，徙付广州。
其一人姓赵名钦，山阳县人，云：同村薛道双先与谢康乐共事，以去九月初，道双因同村成国报钦云：先作临川郡、犯事徙送广州谢，给钱令买弓箭刀楯等物，使道双要合乡里健兒，于三江口篡取谢。若得志，如意之后，功劳是同。
于是滥石桥，登戏台。
既还饥馑，缘路为劫盗。
有司又奏依法收治，太祖诏于广州行弃市刑。
临死作诗曰：龚胜无余生，李业有终尽。
凄凄凌霜叶，网网冲风菌。
诗所称龚胜、李业，犹前诗子房、鲁连之意也。
时元嘉十年，年四十九。
所著文章传于世。
子凤，蚤卒。
范晔，字蔚宗，顺阳人，车骑将军泰少子也。
母如厕产之，额为砖所伤，故以砖为小字。
出继从伯弘之，袭封武兴县五等侯。
少好学，博涉经史，善为文章，能隶书，晓音律。
高祖相国掾，彭城王义康冠军参军，随府转右军参军，入补尚书外兵郎，出为荆州别驾从事史。
服终，为征南大将军檀道济司马，领新蔡太守。
军还，为司徒从事中郎。倾之，迁尚书吏部郎。
元嘉元年冬，彭城太妃薨，将葬，祖夕，僚故并集东府。
晔弟广渊，时为司徒祭酒，其日在直。
晔与司徒左西属王深宿广渊许，夜中酣饮，开北牖听挽歌为乐。
义康大怒，左迁晔宣城太守。
在郡数年，迁长沙王义欣镇军长史，加宁朔将军。
兄皓为宜都太守，嫡母随皓在官。
十六年，母亡，报之以疾，晔不时奔赴；及行，又携妓妾自随，为御史中丞刘损所奏。
服阕，为始兴王浚后军长史，领南下邳太守。及浚为扬州，未亲政事，悉以委晔。
寻迁左卫将军、太子詹事。
晔长不满七尺，肥黑，秃眉须。
善弹琵琶，能为新声。
上尝宴饮欢适，谓晔曰：我欲歌，卿可弹。晔乃奉旨。
上歌既毕，晔亦止弦。
初，鲁国孔熙先博学有纵横才志，文史星算，无不兼善。
为员外散骑侍郎，不为时所知，久不得调。
初熙先父默之为广州刺史，以赃货得罪下廷尉，大将军彭城王义康保持之，故得免。
及义康被黜，熙先密怀报效，欲要朝廷大臣，未知谁可动者，以晔意志不满，欲引之。
而熙先素不为晔所重，无因进说。
晔外甥谢综，雅为晔所知，熙先尝经相识，乃倾身事综，与之结厚。
熙先藉岭南遗财，家甚富足，始与综诸弟共博，故为拙行，以物输之。
综等诸年少，既屡得物，遂日夕往来，情意稍款。
综乃引熙先与晔为数，晔又与戏，熙先故为不敌，前后输晔物甚多。
熙先因以此激之曰：丈人若谓朝廷相待厚者，何故不与丈人婚，为是门户不得邪？
晔默然不答，其意乃定。
时晔与沈演之并为上所知待，每被见多同。
演之先至，尝独被引，晔又以此为怨。
综为义康大将军记室参军，随镇豫章。
综还，申义康意于晔，求解晚隙，复敦往好。
况义康奸心衅迹，彰著遐迩，而至今无恙，臣窃惑焉。
吾意故欲相见。
熙先素善天文，云：太祖必以非道晏驾，当由骨肉相残。江州应出天子。
以为义康当之。
广州人周灵甫有家兵部曲，熙先以六十万钱与之，使于广州合兵。
灵甫一去不反。
大将军府史仲承祖，义康旧所信念，屡衔命下都，亦潜结腹心，规有异志。
闻熙先有诚，密相结纳。
丹阳尹徐湛之，素为义康所爱，虽为舅甥，恩过子弟，承祖因此结事湛之，告以密计。
承祖南下，申义康意于萧思话及晔，云：本欲与萧结婚，恨始意不果。与范本情不薄，中间相失，傍人为之耳。
有法略道人，先为义康所供养，粗被知待；
又有王国寺法静尼亦出入义康家内，皆感激旧恩，规相拯拔，并与熙先往来。
使法略罢道，本姓孙，改名景玄，以为臧质宁远参军。
熙先善于治病，兼能诊脉。
法静尼妹夫许耀，领队在台，宿卫殿省。
尝有病，因法静尼就熙先乞治，为合汤一剂，耀疾即损。
耀自往酬谢，因成周旋。
熙先以耀胆干可施，深相待结，因告逆谋，耀许为内应。
豫章胡遵世，籓之子也，与法略甚款，亦密相酬和。
法静尼南上，熙先遣婢采藻随之，付以笺书，陈说图谶。
法静还，义康饷熙先铜匕、铜镊、袍段、棋奁等物。
熙先虑事泄，鸩采藻杀之。
湛之又谓晔等：臧质见与异常，岁内当还，已报质，悉携门生义故，其亦当解人此旨，故应得健兒数百。
质与萧思话款密，当仗要之，二人并受大将军眷遇，必无异同。
郡中文武，及合诸处侦逻，亦当不减千人。
不忧兵力不足，但当勿失机耳。
凡素所不善及不附义康者，又有别簿，并入死目。
自景平肇始，皇室多故，大行皇帝天诞英姿，聪明睿哲，拔自籓国，嗣位统天，忧劳万机，垂心庶务，是以邦内安逸，四海同风。
而比年以来，奸竖乱政，刑罚乖淫，阴阳违舛，致使衅起萧墙，危祸萃集。
今遣行护军将军臧质等，赍皇帝玺绶，星驰奉迎。百官备礼，骆驿继进，并命群帅，镇戍有常。
吾凡人短才，生长富贵，任情用己，有过不闻，与物无恆，喜怒违实，致使小人多怨，士类不归。祸败已成，犹不觉悟，退加寻省，方知自招，刻肌刻骨，何所复补。
甲奸险好利，负吾事深；
乙凶愚不齿，扇长无赖；
丙、丁趋走小子，唯知谄进，伺求长短，共造虚说，致令祸陷骨肉，诛戮无辜。
每知天文人事，及外间物情，土崩瓦解，必在朝夕。
处分之要，委之群贤，皆当谨奉朝廷，动止闻启。
于十一月，徐湛之上表曰：臣与范晔，本无素旧，中忝门下，与之邻省，屡来见就，故渐成周旋。
比年以来，意态转见，倾动险忌，富贵情深，自谓任遇未高，遂生怨望。
近员外散骑侍郎孔熙先忽令大将军府吏仲承祖腾晔及谢综等意，欲收合不逞，规有所建。
于是悉出檄书、选事、及同恶人名、手墨翰迹，谨封上呈，凶悖之甚，古今罕比。
其夜，先呼晔及朝臣集华林东阁，止于客省。
先已于外收综及熙先兄弟，并皆款服。
于时上在延贤堂，遣使问晔曰：以卿觕有文翰，故相任擢，名爵期怀，于例非少。
亦知卿意难厌满，正是无理怨望，驱扇朋党而已，云何乃有异谋？
晔仓卒怖惧，不即首款。
上重遣问曰：卿与谢综、徐湛之、孔熙先谋逆，并已答款，犹尚未死，征据见存，何不依实。晔对曰：今宗室磐石，蕃岳张跱，设使窃发侥幸，方镇便来讨伐，几何而不诛夷。
古人云：左手据天下之图，右手刎其喉，愚夫不为。
上复遣问曰：熙先近在华林门外，宁欲面辨之乎？
其夜，上使尚书仆射何尚之视之，问曰：卿事何得至此？
晔曰：君谓是何？
尚之曰：卿自应解。
晔曰：外人传庾尚书见憎，计与之无恶。
谋遂之事，闻孔熙先说此，轻其小兒，不以经意。今忽受责，方觉为罪。
君方以道佐世，使天下无冤。
弟就死之后，犹望君照此心也。
明日，仗士送晔付廷尉，入狱，问徐丹阳所在，然后知为湛之所发。
熙先望风吐款，辞气不桡，上奇其才，遣人慰劳之曰：以卿之才，而滞于集书省，理应有异志。
熙先于狱中上书曰：囚小人猖狂，识无远概，徒扌旬意气之小感，不料逆顺之大方。与第二弟休先首为奸谋，干犯国宪，捴脍脯醢，无补尤戾。
但坠崖之木，事绝升跻，覆盆之水，理乖收汲。
若有灵，自当相报。
自惟性爱群书，心解数术，智之所周，力之所至，莫不穷揽，究其幽微。考论既往，诚多审验。
若囚死之后，或可追存，庶九泉之下，少塞衅责。
所陈并天文占候，谶上有骨肉相残之祸，其言深切。
晔在狱，与综及熙先异处，乃称疾求移考堂，欲近综等。
见听，与综等果得隔壁。
遥问综曰：始被收时，疑谁所告？
综云：不知。
晔曰：乃是徐童。
童，徐湛之小名仙童也。
在狱为诗曰：祸福本无兆，性命归有极。
狱吏因戏之曰：外传詹事或当长系。
晔闻之惊喜，综、熙先笑之曰：詹事当前共畴昔事时，无不攘袂瞋目。及在西池射堂上，跃马顾盼，自以为一世之雄。
晔谓卫狱将曰：惜哉薶如此人。
晔曰：大将言是也。
将出市，晔最在前，于狱门顾谓综曰：今日次第，当以位邪？
在道语笑，初无暂止。
至市，问综曰：时欲至未？
综曰：势不复久。
晔既食，又苦劝综，综曰：此异病笃，何事强饭。
晔问综曰：家人以来，幸得相见，将不暂别。
综曰：别与不别，亦何所存。来必当号泣，正足乱人意。
晔妻先下抚其子，回骂晔曰：君不为百岁阿家，不感天子恩遇，身死固不足塞罪，奈何枉杀子孙。
晔干笑云罪至而已。
晔所生母泣曰：主上念汝无极，汝曾不能感恩，又不念我老，今日奈何？仍以手击晔颈及颊，晔颜色不怍。
妻云：罪人，阿家莫念。
妹及妓妾来别，晔悲涕流涟，综曰：舅殊不同夏侯色。
晔收泪而止。
综母以子弟自蹈逆乱，独不出视。
晔语综曰：姊今不来，胜人多也。
晔转醉，子蔼亦醉，取地土及果皮以掷晔，呼晔为别驾数十声。
晔问曰：汝恚我邪？
蔼曰：今日何缘复恚，但父子同死，不能不悲耳。
晔常谓死者神灭，欲著《无鬼论》；至是与徐湛之书，云当相讼地下。
又语人：寄语何仆射，天下决无佛鬼。若有灵，自当相报。
收晔家，乐器服玩，并皆珍丽，妓妾亦盛饰，母住止单陋，唯有一厨盛樵薪，弟子冬无被，叔父单布衣。
晔及子蔼、遥、叔蒌、孔熙先及弟休先、景先、思先、熙先子桂甫、桂甫子白民、谢综及弟约、仲承祖、许耀，诸所连及，并伏诛。
晔时年四十八。
晔兄弟子父已亡者及谢综弟纬，徙广州。
蔼子鲁连，吴兴昭公主外孙，请全生命，亦得远徙，世祖即位得还。
撰《和香方》，其序之曰：麝本多忌，过分必害；
沈实易和，盈斤无伤。
甘松、苏合、安息、郁金、奈多、和罗之属，并被珍于外国，无取于中土。
又枣膏昏钝，甲煎浅俗，非唯无助于馨烈，乃当弥增于尤疾也。
此序所言，悉以比类朝士：麝本多忌，比庾炳之；
零藿虚燥，比何尚之；
零藿虚燥，詹唐粘湿。
詹唐粘湿，比沈演之；
沈实易和，以自比也。
至于能不，意中所解，汝等或不悉知。
吾少懒学问，晚成人，年三十许，政始有向耳。
自尔以来，转为心化，推老将至者，亦当未已也。
往往有微解，言乃不能自尽。
以意为主，则其旨必见；
然后抽其芬芳，振其金石耳。
此中情性旨趣，千条百品，屈曲有成理。
观古今文人，多不全了此处，纵有会此者，不必从根本中来。
年少中，谢庄最有其分，手笔差易，文不拘韵故也。
此书行，故应有赏音者。
不得志，乃删众家《后汉书》为一家之作。
吾杂传论，皆有精意深旨，既有裁味，故约其词句。
至于《循吏》以下及《六夷》诸序论，笔势纵放，实天下之奇作。
其中合者，往往不减《过秦》篇。
又欲因事就卷内发论，以正一代得失，意复未果。
赞自是吾文之杰思，殆无一字空设，奇变不穷，同合异体，乃自不知所以称之。
纪、传例为举其大略耳，诸细意甚多。
自古体大而思精，未有此也。
恐世人不能尽之，多贵古贱今，所以称情狂言耳。
吾于音乐，听功不及自挥，但所精非雅声，为可恨。
其中体趣，言之不尽，弦外之意，虚响之音，不知所从而来。
亦尝以授人，士庶中未有一毫似者。
此永不传矣。
吾书虽小小有意，笔势不快，余竟不成就，每愧此名。
晔《自序》并实，故存之。
蔼幼而整洁，衣服竟岁未尝有尘点。死时年二十。
晔少时，兄晏常云：此兒进利，终破门户。
袁淑，字阳源，陈郡阳夏人，丹阳尹豹少子也。
少有风气，年数岁，伯湛谓家人曰：此非凡兒。
至十余岁，为姑夫王弘所赏。
不为章句之学，而博涉多通，好属文，辞采遒艳，纵横有才辩。
本州命主簿，著作佐郎，太子舍人，并不就。
彭城王义康命为军司祭酒。
义康不好文学，虽外相礼接，意好甚疏。
刘湛，淑从母兄也，欲其附己，而淑不以为意，由是大相乖失，以久疾免官。
补衡阳王义季右军主簿，迁太子洗马，以脚疾不拜。
卫军临川王义庆雅好文章，请为谘议参军。
顷之，迁司徒左西属。
出为宣城太守，入补中书侍郎，以母忧去职。
服阕，为太子中庶子。
元嘉二十六年，迁尚书吏部郎。
其秋，大举北伐，淑侍坐从容曰：今当鸣銮中岳，席卷赵、魏，检玉岱宗，今其时也。
臣逢千载之会，愿上《封禅书》一篇。
出为始兴王征北长史、南东海太守。
淑始到府，浚引见，谓曰：不意舅遂垂屈佐。
淑答曰：朝廷遣下官，本以光公府望。
还为御史中丞。
淑喜为夸诞，每为时人所嘲。
始兴王浚尝送钱三万饷淑，一宿复遣追取，谓使人谬误，欲以戏淑。
迁太子左卫率。
元凶将为弑逆，其夜淑在直，二更许，呼淑及萧斌等流涕谓曰：主上信谗，将见罪废。
内省无过，不能受枉。
明旦便当行大事，望相与戮力。
劭怒变色，左右皆动。
斌惧，乃曰：臣昔忝伏事，常思效节，况忧迫如此，辄当竭身奉令。
淑叱之曰：卿便谓殿下真有是邪？
殿下幼时尝患风，或是疾动耳。
劭愈怒，因问曰：事当克不？
淑曰：居不疑之地，何患不克。
但既克之后，为天地之所不容，大祸亦旋至耳。
劭将出，已与萧斌同载，呼淑甚急，淑眠终不起。
劭停车奉化门，催之相续。
徐起至车后，劭使登车，又辞不上。
见杀于奉化门外，时年四十六。
可赠侍中、太尉，谥曰忠宪公。
淑及徐湛之、江湛、王僧绰、卜天与四家，于是长给禀禄。
司徒羡之兄孙，吴郡太守佩之弟子也。
祖钦之，秘书监。
父逵之，尚高祖长女会稽公主，为振威将军、彭城、沛二郡太守。
高祖诸子并幼，以逵之姻戚，将大任之，欲先令立功。
及讨司马休之，使统军为前锋，配以精兵利器，事克，当即授荆州。
休之遣鲁宗之子轨击破之，于阵见害。
追赠中书侍郎。
湛之幼孤，为高祖所爱，常与江夏王义恭寝食不离于侧。
永初三年，诏曰：永兴公主一门嫡长，早罹辛苦。
可封枝江县侯，食邑五百户。
年数岁，与弟淳之共车行，牛奔车坏，左右驰来赴之。湛之先令取弟，众咸叹其幼而有识。
外孙湛之，特所钟爱。
事祖母及母，并以孝谨闻。
元嘉二年，除著作佐郎，员外散骑侍郎，并不就。
六年，东宫始建，起家补太子洗马，转国子博士，迁奋威将军、南彭城、沛二郡太守，徙黄门侍郎。
复授二郡，加辅国将军，迁秘书监，领右军将军，转侍中，加骁骑将军。
复为秘书监，加散骑常侍，骁骑如故。
会稽公主身居长嫡，为太祖所礼，家事大小，必咨而后行。
西征谢晦，使公主留止台内，总摄六宫。
忽有不得意，辄号哭，上甚惮之。
初，高祖微时，贫陋过甚，尝自往新洲伐荻，有纳布衫袄等衣，皆敬皇后手自作；
高祖既贵，以此衣付公主，曰：后世若有骄奢不节者，可以此衣示之。
湛之为大将军彭城王义康所爱，与刘湛等颇相附协。
及刘湛得罪，事连湛之，太祖大怒，将致大辟。
湛之忧惧无计，以告公主。
公主即日入宫，既见太祖，因号哭下床，不复施臣妾之礼。
以锦囊盛高祖纳衣，掷地以示上曰：汝家本贫贱，此是我母为汝父作此纳衣。
今日有一顿饱食，便欲残害我兒子上亦号哭，湛之由此得全也。
迁中护军，未拜，又迁太子詹事，寻加侍中。
湛之善于尺牍，音辞流暢。
贵戚豪家，产业甚厚。
室宇园池，贵游莫及。
伎乐之妙，冠绝一时。
门生千余人，皆三吴富人之子，姿质端妍，衣服鲜丽。
每出入行游，途巷盈满，泥雨日，悉以后车载之。
太祖嫌其侈纵，每以为言。
时安成公何勖，无忌之子也，临汝公孟灵休，昶之子也，并各奢豪，与湛之共以肴膳、器服、车马相尚。
京邑为之语曰：安成食，临汝饰。
灵休善弹棋，官至秘书监。
湛之迁冠军将军、丹阳尹，进号征虏将军，加散骑常侍，以公主忧不拜。
过葬，复授前职，湛之表启固辞，又诣廷尉受罪；上诏狱官勿得受，然后就命。
固辞常侍，许之。
二十二年，范晔等谋逆，湛之始与之同，后发其事，所陈多不尽，为晔等款辞所连，乃诣廷尉归罪，上慰遣令还郡。
二十四年，服阕，转中书令，领太子詹事。
出为前军将军、南兗州刺史。善于为政，威惠并行。
湛之更起风亭、月观，吹台、琴室，果竹繁茂，花药成行，招集文士，尽游玩之适，一时之盛也。
时有沙门释惠休，善属文，辞采绮艳，湛之与之甚厚。
本姓汤，位至扬州从事史。
二十六年，复入为丹阳尹，领太子詹事，将军如故。
二十七年，索虏至瓜步，湛之领兵置佐，与皇太子分守石头。
二十八年春，鲁爽兄弟率部曲归顺，爽等，鲁轨子也。
湛之以为庙算远图，特所奖纳，不敢苟申私怨。
乞屏居田里，不许。
湛之亦以《职官记》及令文，尚书令敷奏出内，事无不总，令缺则仆射总任。
又以事归尚之，互相推委。
御史中丞袁淑并奏免官，诏曰：令仆治务所寄，不共求体当，而互相推委，纠之是也。
乃使湛之与尚之并受辞诉。
尚之虽为令，而朝事悉归湛之。
初，刘湛伏诛，殷景仁卒，太祖委任沈演之、庾炳之、范晔等，后又有江湛、何瑀之。
上每有疾，湛之辄入侍医药。
二凶巫蛊事发，上欲废劭，赐浚死。
而世祖不见宠，故累出外蕃，不得停京辇。
南平王铄、建平王宏并为上所爱，而铄妃即湛妹，劝上立之。
元嘉末，征铄自寿阳入朝，既至，又失旨，欲立宏，嫌其非次，是以议久不决。
与湛之屏人共言论，或连日累夕。
每夜常使湛之自秉烛，绕壁检行，虑有窃听者。
劭入弑之旦，其夕，上与湛之屏人语，至晓犹未灭烛。
湛之惊起趣北户，未及开，见害。时年四十四。
世祖即位，追赠司空，加散骑常侍，本官如故，谥曰忠烈公。
又诏曰：徐湛之、江湛、王僧绰门户荼酷，遗孤流寓，言念既往，感痛兼深。
可令归居本宅，厚加恤赐。
于是三家长给廪。
恆之嗣侯，尚太祖第十五女南阳公主，蚤卒，无子。
颜延之，字延年，琅邪临沂人也。曾祖含，右光禄大夫。
祖约，零陵太守。
父显，护军司马。
延之少孤贫，居负郭，室巷甚陋。
延之居常罄匮，球辄赡之。
妹适东莞刘宪之，穆之子也。
先欲相见，延之不往也。
，延之第三子也。
延之与同府王参军俱奉使至洛阳，道中作诗二首，文辞藻丽，为谢晦、傅亮所赏。
宋国建，奉常郑鲜之举为博士，仍迁世子舍人。
高祖受命，补太子舍人。
雁门人周续之隐居庐山，儒学著称，永初中，征诣京师，开馆以居之。
徙尚书仪曹郎，太子中舍人。
时尚书令傅亮自以文义之美，一时莫及，延之负其才辞，不为之下，亮甚疾焉。
庐陵王义真颇好辞义，待接甚厚；
少帝即位，以为正员郎，兼中书，寻徙员外常侍，出为始安太守。
领军将军谢晦谓延之曰：昔荀勖忌阮咸，斥为始平郡，今卿又为始安，可谓二始。
黄门郎殷景仁亦谓之曰：所谓俗恶俊异，世疵文雅。
兰薰而摧，玉贞则折。物忌坚芳，人讳明洁。
曰若先生，逢辰之缺。
声溢金石，志华日月。如彼树芬，实颖实发。
元嘉三年，羡之等诛，征为中书侍郎，寻转太子中庶子。顷之，领步兵校尉，赏遇甚厚。
延之好酒疏诞，不能斟酌当世，见刘湛、殷景仁专当要任，意有不平，常云：天下之务，当与天下共之，岂一人之智所能独了辞甚激扬，每犯权要。
湛深恨焉，言于彭城王义康，出为永嘉太守。
延之甚怨愤，乃作《五君咏》以述竹林七贤，山涛、王戎以贵显被黜，咏嵇康曰：鸾翮有时铩，龙性谁能驯。
湛及义康以其辞旨不逊，大怒。
时延之已拜，欲黜为远郡，太祖与义康诏曰：降延之为小邦不政，有谓其在都邑，岂动物情，罪过彰著，亦士庶共悉，直欲选代，令思愆里闾。
乃以光禄勋车仲远代之。
中书令王球名公子，遗务事外，延之慕焉；球亦爱其材，情好甚款。
《庭诰》者，施于闺庭之内，谓不远也。
若立履之方，规鉴之明，已列通人之规，不复续论。
道者识之公，情者德之私。公通，可以使神明加向；
私塞，不能令妻子移心。
是以昔之善为士者，必捐情反道，合公屏私。
数纪之寿，常以金石为量。
况树德立义，收族长家，而不思经远乎。
曰身行不足遗之后人。
欲求子孝必先慈，将责弟悌务为友。
接应之方，言必出己。
虽孝不待慈，而慈固植孝；悌非期友，而友亦立悌。
傥知恩意相生，情理相出，可使家有参、柴，人皆由、损。
若不能遗声，欲人出已，知柄在虚求，不可校得，敬慕谦通，畏避矜踞，思广监择，从其远猷，文理精出，而言称未达，论问宣茂，而不以居身，此其亚也。
若乃闻实之为贵，以辩画所克，见声之取荣，谓争夺可获，言不出于户牖，自以为道义久立，才未信于仆妾，而曰我有以过人，于是感苟锐之志，驰倾觖之望，岂悟已挂有识之裁，入修家之诫乎记所云千人所指，无病自死者也。
中散云，所足与，不由外。
以富厚之身，亲贫薄之人，非可一时同处。
夫既有富厚，必有贫薄，岂其证然，时乃天道。
不许。
故曰：孱焉则差，的焉则暗。
是以礼道尚优，法意从刻。
耕收诚鄙，此用不忒，所谓野陋而不以居心也。
隅奥有灶，齐侯蔑寒，犬马有秩，管、燕轻饥。
嫌惑疑心，诚亦难分，岂唯厚貌蔽智之明，深情怯刚之断而已哉。
动人劝慕，倾人顾盼，可以远识夺，难用近欲从。
若睹其淫怪，知生之无心，为见奇丽，能致诸非务，则不抑自贵，不禁自止。
古人耻以身为溪壑者，屏欲之谓也。
欲者，性之烦浊，气之蒿蒸，故其为害，则熏心智，耗真情，伤人和，犯天性。
虽生必有之，而生之德，犹火含烟而妨火，桂怀蠹而残桂，然则火胜则烟灭，蠹壮则桂折。
故性明者欲简，嗜繁者气惛，去明即惛，难以生矣。
流言谤议，有道所不免，况在阙薄，难用算防。
苟能反悔在我，而无责于人，必有达鉴，昭其情远，识迹其事。
谚曰，富则盛，贫则病矣。
以此事上，水火可蹈，以此托友，金石可弊。
人以有惜为质，非假严刑；
能夷异如裴楷，处逼如裴遐，可称深士乎。
喜怒者有性所不能无，常起于褊量，而止于弘识。
此未求道意。
况心得复劣，身获仁富，明白入素，气志如神，虽十旬九饭，不能令饥，业席三属，不能为寒。
振河海而载山川，地道厚也。
三人至生，暂有之识，幼壮骤过，衰耗骛及。
其间夭郁，既难胜言，假获存遂，又云无几。
含理之贵，惟神与交，幸有心灵，义无自恶，偶信天德，逝不上惭。
刘湛诛，起延之为始兴王浚后军谘议参军，御史中丞。
在任纵容，无所举奏。
请以延之讼田不实，妄干天听，以强凌弱，免所居官。
复为秘书监，光禄勋，太常。
延之性既褊激，兼有酒过，肆意直言，曾无遏隐，故论者多不知云。
二十九年，上表自陈曰：臣闻行百里者半于九十，言其末路之难也。
曾祖含，右光禄大夫。
先是，子竣为世祖南中郎谘议参军。
劭召延之，示以檄文，问曰：此笔谁所造？延之曰：竣之笔也。
又问：何以知之？
延之曰：竣笔体，臣不容不识。
延之曰：竣尚不顾老父，何能为陛下。
世祖登阼，以为金紫光禄大夫，领湘东王师。
子竣既贵重，权倾一朝，凡所资供，延之一无所受，器服不改，宅宇如旧。常乘羸牛笨车，逢竣卤簿，即屏往道侧。
常语竣曰：平生不喜见要人，今不幸见汝。
竣起宅，谓曰：善为之，无令后人笑汝拙也。
表解师职，加给亲信三十人。
孝建三年，卒，时年七十三。
追赠散骑常侍、特进，金紫光禄大夫如故。
谥曰宪子。
延之与陈郡谢灵运俱以词彩齐名，自潘岳、陆机之后，文士莫及也，江左称颜、谢焉。
竣弟测，亦以文章见知，官至江夏王傅义恭大司徒录事参军，蚤卒。
太宗即位，诏曰：延之昔师训朕躬，情契兼款。
前记室参军、济阳太守伏勤蕃朝，绸缪恩旧。可擢为中书侍郎。
父熹，字义和，武敬皇后弟也。
隆安初，兵革屡起，熹乃习骑射，志在立功。
尝至溧阳，溧阳令阮崇与熹共猎，值虎突围，猎徒并奔散，熹直前射之，应弦而倒。
高祖入京城，熹族子穆斩桓修。
进至京邑，桓玄奔走，高祖使熹入宫收图书器物，封闭府库。
有金饰乐器，高祖问熹：卿得无欲此乎？
熹正色曰：皇上幽逼，播越非所。将军首建大义，劬劳王家。
虽复不肖，无情于乐。
以建义功封始兴县五等侯。又参高祖车骑、中军军事。
熹从容言曰：公若凌威北境，拯其涂炭，宁一六合，未为无期。
及行，熹求从，不许，以为建威将军、临海太守。
郡经兵寇，百不存一，熹绥缉纲纪，招聚流散，归之者千余家。
孙季高海道袭广州，路由临海，熹资给发遣，得以无乏。
征拜散骑常侍，母忧去职。顷之，讨刘毅，起为宁朔将军，从征。
蜀主谯纵遣大将谯抚之万余人屯牛脾，又遣谯小苟重兵塞打鼻。熹至牛脾，抚之战败退走，追斩之。
小苟闻抚之死，即便奔散。
成都既平，熹遇疾。
追赠光禄勋。
长六尺七寸，出面露口，秃顶拳发。
永初元年，为员外散骑侍郎，从班例也。
母忧去职。
服阕，为江夏王义恭抚军，以轻薄无检，为太祖所知，徙为给事中。
会稽宣长公主每为之言，乃出为建平太守，甚得蛮楚心。
南蛮校尉刘湛还朝，称为良守。迁宁远将军、历阳太守。
质年始出三十，屡居名郡，涉猎史籍，尺牍便敏，既有气干，好言兵权。
熙祚，司州刺史修之兄子也。
太祖谓可大任，欲以为益州事，未行，征为使持节、都督徐兗二州诸军事、宁远将军、徐兗二州刺史。在镇奢费，爵命无章，为有司所纠，遇赦。
元嘉二十六年，太祖谒京陵，质朝丹徒，与何勖、檀和之并功臣子，时共上礼。
太祖设燕尽欢，赐布千匹。
二十七年春，迁南谯王义宣司马、宁朔将军、南平内史。
未之职，会索虏大帅拓跋焘围汝南，汝南戍主陈宪固守告急。
太祖遣质轻往寿阳，即统彼军，与安蛮司马刘康祖等救宪。
是时上大举北讨，质白衣与骠骑司马王方回等率军出许、洛，安北司马王玄谟攻滑台，不拔，质请乘驿代将，太祖不许。
始至盱眙，焘已过淮，冗从仆射胡崇之领质府司马，崇之副太子积弩将军毛熙祚亦受统于质。
初，仇池之平也，以崇之为龙骧将军、北秦州刺史，宋百顷，行至浊水，为索虏所克，举军败散；崇之及将佐以下，皆为虏所执，后得叛还，至是又为虏所败焉。
盱眙太守沈璞完为守战之备，城内有实力三千，质大喜，因共守。
虏初南出，后无资粮，唯以百姓为命。
及过淮，食平越、石鳖二屯谷，至是抄掠无所，人马饥困，闻盱眙有积粟，欲以为归路之资。
既破崇之等，一攻城不拔，便引众南向。
城内增修守备，莫不完严。
二十八年正月初，焘自广陵北返，便悉力攻盱眙，就质求酒，质封溲便与之。
焘怒甚，筑长围，一夜便合，开攻道，趣城东北，运东山土石填之。虏又恐城内水路遁走，乃引大船，欲于君山作浮桥，以绝淮道。
城内更击不能禁，遂于军山立桁，水陆路并断。
焘与质书曰：吾今所遣斗兵，尽非我国人，城东北是丁零与胡，南是三秦氐、羌。
设使丁零死者，正可减常山、赵郡贼；
胡死，正减并州贼；
氐、羌死，正减关中贼。
卿若杀丁零、胡，无不利。
尔自恃四脚，屡犯国疆，诸如此事，不可具说。
王玄谟退于东，梁坦散于西，尔谓何以不闻童谣言邪：虏马饮江水，佛狸死卯年。
此期未至，以二军开饮江之径尔，冥期使然，非复人事。
寡人受命相灭，期之白登，师行未远，尔自送死，岂容复令生全，飨有桑乾哉但尔往攻此城，假令寡人不能杀尔，尔由我而死。
尔若有幸，得为乱兵所杀。
斛兰昔深入彭城，值少日雨，只马不返，尔岂忆邪？
即时春雨已降，四方大众，始就云集，尔但安意攻城莫走。
得所送剑刀，欲令我挥之尔身邪甚苦，人附反，各自努力，无烦多云。
是时虏中童谣曰：轺车北来如穿雉，不意虏马饮江水。虏主北归石济死，虏欲渡江天不徙。
焘大怒，乃作铁床，于其上施铁镵，云破城得质，当坐之此上。
虏以钩车钩垣楼，城内系以驱絙，数百人叫唤引之，车不能退。
既夜，以木桶盛人，悬出城外，截其钩获之。
明日，又以冲车攻城，城土坚密，每至，颓落不过数升。
虏乃肉薄登城，分番相代，坠而复升，莫有退者，杀伤万计，虏死者与城平。又射杀高梁王。
焘闻彭城断其归路，京邑遣水军自海入淮，且疾疫死者甚众。二月二日，乃解围遁走。
上嘉质功，以为使持节、监雍、梁、南北秦四州诸军事、冠军将军、宁蛮校尉、雍州刺史，封开国子，食邑五百户。
明年，太祖又北伐，使质率所统见力向潼关，质顿兵近郊，不肯时发，独遣司马柳元景屯兵境上，不时进军。
质又顾恋嬖妾，弃营单马还城，散用台库见钱六七百万，为有司所纠，上不问也。
元凶弑立，以质为丹阳尹，加征虏将军。质家遣门生师顗报质，具太祖崩问。
质疏顗所言，驰告司空义宣，又遣州祭酒从事田颖起衔命报世祖，率众五千，驰下讨逆，自阳口进江陵义宣。质诸子在都邑，闻质举义，并逃亡。
劭欲相慰悦，乃下书曰：臧敦等无因自骇，急便窜逸，迷昧过甚，良可怪叹。
劭寻录得敦，使大将军义恭行训杖三十，厚给赐之。
义宣得质报，即日举兵，驰信报世祖，板进质号征北将军。
质径赴寻阳，与世祖同下。
世祖至新亭即位，以质为都督江州诸军事、车骑将军、开府仪同三司、江州刺史，加散骑常侍，持节如故。使质率所领自白下步上，直至广莫门，门者不守。
薛安都、程天祚等亦自南掖门入，与质同会太极殿，生禽元凶。
仍使质留守朝堂，甲仗百人自防。
及至寻阳，刑政庆赏，不复谘禀朝廷。
盆口、钩圻米，辄散用之，台符屡加检诘，质渐猜惧。
及至江陵，便致拜称名。
质于义宣虽为兄弟，而年大近十岁，义宣惊曰：君何意拜弟？质曰：事中宜然。
质每虑事泄，及至新亭，又拜江夏王义恭，义恭愕然，问质所以。质曰：天下屯危，礼异常日，前在荆州，亦拜司空。
质因此密信说诱，陈朝廷得失。
又谓：震主之威，不可持久，主相势均，事不两立。今专据阃外，地胜兵强，持疑不决，则后机致祸。
质女为义宣子采妻，谓质无复异同，纳其说。
且义宣腹心将佐蔡超民之徒，咸有富贵之情，愿义宣得，欲倚质威名，以成其业，又劝奖义宣。
义宣时未受丞相，质子敦为黄门侍郎，奉诏敦劝，道经寻阳，质令敦具更譬说，并言世祖短长，义宣乃意定。
义宣骇愕。
驰报豫州刺史鲁爽，期孝建元年秋同举。
爽狂酒乖谬，即日便起兵，驰信报弟瑜，将家奔叛，皆得西归。
驰报义宣，义宣遣谘议参军刘谌之万人就弘。
世祖遣抚军将军柳元景统豫州刺史王玄谟等水军，屯梁山洲内，两岸筑偃月垒，水陆待之。殿中将军沈灵赐领百舸，破其前军于南陵，生禽军主徐庆安、军副王僧，质至梁山，亦夹阵两岸。
郭伯、西门遗出自皁隶，宠越州朝。往莅东守，鬻爵三千。
孔、范之变，显于逆辞。
袁同、连子敬之畴，爪牙所杖，一逝而不反。
攸之不从。
日者宴安上流，坐观成败，示遣疲卒，众裁三千，戎马不供，军粮靡献。
且家国夷险，情事异常，豫是臣子，孰不星赴，而玩寇忘哀，曾无奔拽。
面蕃十稔，惠政蔑闻，重赃深掠，纵欲已甚，姬妾百房，尼僧千计，败道伤俗，悖乱人神，民怨盈涂，国谤弥岁。
檀右卫、申右率、垣游击整勒锐师，飞轮构路。王豫州方舟缮甲，久已前驱。
骠骑竟陵王懿亲令誉，问望攸归，大司马江夏王道略明远，徽猷茂世，并旄钺临涂，云驱齐引。
授檄之日，心驰贼庭。
江夏王与义宣书曰：昔桓玄借兵于仲堪，有似今日。
义宣由此与质相疑。
质进计曰：今以万人取南州，则梁山中绝，万人缀玄谟，必不敢动。质浮舟外江，直向石头，此上略也。
不如尽锐攻梁山，事克然后长驱，万安之计也。
质遣将尹周之攻胡子反、柳叔政于西垒，时子反渡东岸就玄谟计事，闻贼至，驰归。周之攻垒甚急，刘季之水军殊死战，贼势盛，求救于玄谟。
子反、叔政奔还东岸，玄谟斩子反军副李文仲。
质欲仍攻东城，义宣党颜乐之说义宣曰：质若复拔东城，则大功尽归之矣。宜遣麾下自行。
质至寻阳，焚烧府舍，载妓妾西奔。使所宠何文敬领兵居前，至西阳。
西阳太守鲁方平，质之党也，至是怀贰，诳文敬曰：传诏宣敕，唯捕元恶一人，余并无所问。
文敬弃众而走。
质先以妹夫羊冲为武昌郡，质往投之。既至，冲已为郡丞胡庇之所杀。
录尚书江夏王臣义恭、左仆射臣宏等奏曰：臧质底弃下才，而藉遇深重，穷愚悖常，构煽凶逆，变至滔天，志图泯夏，违恩叛德，罪过恆科。
质初下，义宣以质子敦为征虏将军、雍州刺史。质留子敞为监军，将敦自随，至是并为武昌郡所执送。
质之起兵也，豫章太守任荟之、临川内史刘怀之、鄱阳太守杜仲儒并为尽力，发遣郡丁，并送粮运，伏诛。
历世祖、南平王铄抚军右军司马、长史行事。太祖称之曰：望虽不足，才能有余。
杜仲儒，杜骥兄子也。
豫章望蔡子相孙冲之起义拒质，质遣将郭会肤、史山夫讨之，为冲之所破。
世祖发诏，以为尚书都官曹郎中。
冲之，太原中都人，晋秘书监盛曾孙也。
官至右军将军，巴东太守。后事在《刘琬传》。
沈灵赐以破质前军于南陵功，封南平县男，食邑三百户。
赠崔勋之通直郎。
大司马参军刘天赐亦梁山战亡，追赠给事中。
沈攸之，字仲达，吴兴武康人，司空庆之从父兄子也。
父叔仁，为衡阳王义季征西长史，兼行参军，领队，又随义季镇彭城，度征北府。
攸之惧，乃奉旨进军。
攸之少孤贫，元嘉二十七年，索虏南寇，发三吴民丁，攸之亦被发。既至京都，诣领军将军刘遵考，求补白丁队主。
二十九年，征西阳蛮，始补队主。
巴口建义，南中郎府板长史，兼行参军。
晋世京邑二岸，扬州旧置都部从事，分掌二县非违，永初以后罢省，孝建三年，复置其职。
攸之掌北岸，会稽孔璨掌南岸，后又罢。攸之迁员外散骑侍郎。
世祖以其善战，配以仇池步槊。
事平，当加厚赏，为庆之所抑，迁太子旅贲中郎，攸之甚恨之。七年，遭母忧，葬毕，起为龙骧将军、武康令。
前废帝景和元年，除豫章王子尚车骑中兵参军，直阁，与宗越、谭金等并为废帝所宠，诛戮群公，攸之等皆为之用命。封东兴县侯，食邑五百户。
未拜，会四方反叛，南贼已次近道，以攸之为宁朔将军、寻阳太守，率军据虎槛。
时王玄谟为大统，未发。
前锋有五军在虎槛，五军后又络驿继至，每夜各立姓号，不相禀受。
攸之谓军吏曰：今众军姓号不同，若有耕夫渔父，夜相呵叱，便致骇乱，取败之道也。
殷孝祖为前锋都督，而大失人情，攸之内抚将士，外谐群帅，众并倚赖之。
时南贼前锋钟冲之、薛常宝等屯据赭圻，殷孝祖率众军攻之，为流矢所中死，军主范潜率五百人投贼，人情震骇，并谓攸之宜代孝祖为统。
时建安王休仁屯虎槛，总统众军，闻孝祖死，遣宁朔将军江方兴、龙骧将军刘灵遗各率三千人赴赭圻。
事之济否，唯在明旦一战，战若不捷，则大事去矣。
方兴甚悦。
攸之既出，诸军主并尤之，攸之曰：卿忘廉、蔺、寇、贾之事邪？
且我能下彼，彼必不能下我，共济艰难，岂可自厝同异明旦进战，自寅讫午，大破贼于赭圻城外，追奔至姥山，分遣水军乘势进讨；
薛常宝在赭圻食尽，南贼大帅刘胡屯浓湖，以囊盛米系流查及船腹，阳覆船，顺风流下，以饷赭圻。
攸之疑其有异，遣人取船及流查，大得囊米。
攸之从子怀宝，为贼将帅，在赭圻，遣亲人杨公赞赍密书招诱攸之，攸之斩公赞，封怀宝书呈太宗。
寻克赭圻，迁使持节、督雍、梁、南北秦四州郢州之竟陵诸军事、冠军将军、领宁蛮校尉、雍州刺史。
袁顗复率大众来入鹊尾，相持既久，军主张兴世越鹊尾上据钱溪，刘胡自攻之。攸之率诸将攻浓湖，顗遣人传唱钱溪已平，众并惧。
勒军中不得妄动。
但遣子弟一人来，便当遣大军相接。
攸之悉以钱溪所送胡军耳鼻示之，顗骇惧，急追胡还。
鹊尾食尽，遣千人往南陵迎米，为台军所破，烧其资实，胡于是弃众而奔，顗亦叛走。
唯攸之、张兴世约勒所部，不犯秋毫，诸将以此多之。
攸之进平寻阳，徙临郢州诸军事、前将军、郢州刺史，持节如故。
不拜，迁中领军，封贞阳县公，食邑二千户。
攸之前将军，置佐吏，假节，与镇军将军张永以重兵征安都。安都惧，要引索虏；
攸之等米船在吕梁，又遣军主王穆之上民口；
穆之为虏攻覆米船，又破运车于武原，攸之等引退，为虏所乘，又值寒雪，士众堕指十二三。
留长水校尉王玄载守下邳，积射将军沈韶守宿豫，睢陵、淮阳亦置戍，攸之还淮阴。
免官，以公领职。
复求进讨，上不听，入朝面陈，又不许，复归淮阴。
三年六月，自率运送米下邳，并凿四周深堑，遣龙骧将军垣护之领民口还淮阴。
时军主陈显达当领千兵守下邳，攸之留待显达至，虏遣清泗间人诈告攸之云：安都欲降，求军迎接。
君诸人既有志心，若能与薛子弟俱来者，皆即假君以本乡县，唯意所欲；
自此一去不反。
其年秋，太宗复令攸之进围彭城。攸之以清泗既干，粮运不继，固执以为非宜，往反者七。
上大怒，诏攸之曰：卿春中求伐彭城，吾恐军士疲劳，且去冬奔散，人心未宜复用，不许卿所启。
卿若不行，便可使吴喜独去。
虏追攸之甚急，因交战，被槊创，会暮，引军入显达垒，夕众散，八月十八日也。
初，吴兴丘幼弼、丘隆先、沈诞、沈荣守、吴陆道量，并以文记之才随攸之，及张永北讨，永一奔，攸之再败，幼弼等并皆陷没。
追赠姜产之左军将军，高遵世屯骑校尉。
四年，征攸之为吴兴太守，辞不拜。乃除左卫将军，领太子中庶子。
五年，出为持节、监郢州诸军、郢州刺史。
为政刻暴，或鞭士大夫，上佐以下有忤意，辄面加詈辱。
而晓达吏事，自强不息，士民畏惮，人莫敢欺。
闻有虎，辄自围捕，往无不得，一日或得两三。
若逼暮不获禽，则宿昔围守，须晓自出。
赋敛严苦，征发无度，缮治船舸，营造器甲。
六年，进监豫州之西阳、司州之义阳二郡军事，进号镇军将军。
泰豫元年，太宗崩，攸之与蔡兴宗在外蕃，同豫顾命，进号安西将军，加散骑常侍，给鼓吹一部。
未拜，会巴西民李承明反，执太守张澹，蜀土骚扰。
时荆州刺史建平王景素被征，新除荆州刺史蔡兴宗未之镇，乃遣攸之权行荆州事。
攸之既至，会承明已平，乃以攸之都督荆、湘、雍、益、梁、宁、南北秦八州诸军事、镇西将军、荆州刺史，持节、常侍如故。至荆州，政治如在夏口，营造舟甲，常如敌至。
时幼主在位，群公当朝，攸之渐怀不臣之迹，朝廷制度，无所遵奉。
江州刺史桂阳王休范密有异志，以微旨动攸之，使道士陈公昭作天公书一函，题云沈丞相，送付攸之门者；攸之不开书，推得公昭，送之朝廷。
若不颠沛勤王，必增朝野之惑。
于是遣军主孙同、沈怀奥兴军驰下，受郢州刺史晋熙王燮节度。
同等始过夏口，会休范平，还。
进攸之号征西大将军、开府仪同三司，固让开府。
攸之自擅阃外，朝廷疑惮之，累欲征入，虑不受命，乃止。
群公称皇太后令，遣中使问攸之曰：久劳于外，宜还京辇，然任寄之重，换代殊为未易，还止之宜，一以相委。
攸之答曰：荷国重恩，名器至此，自惟凡陋，本无廊庙之姿。
至如戍防一蕃，扑讨蛮、蜒，可强充斯任。
虽自上如此，岂敢厝心去留，归还之事，伏听朝旨。
四年，建平王景素据京城反，攸之复应朝廷；景素寻平。
初元嘉中，巴东、建平二郡，军府富实，与江夏、竟陵、武陵并为名郡。
世祖于江夏置郢州，郡罢军府，竟陵、武陵亦并残坏，巴东、建平为峡中蛮所破，至是民人流散，存者无几。其年春，攸之遣军入峡讨蛮帅田五郡等。
及景素反，攸之急追峡中军，巴东太守刘攘兵、建平太守刘道欣并疑攸之自有异志，阻兵断峡，不听军下。时攘兵元子天赐为荆州西曹，攸之遣天赐譬说之，令其解甲，一无所问。
攘兵见天赐，知景素实反，乃释甲谢愆，攸之待之如故，后以攘兵为府司马。
刘道欣坚守建平，攘兵譬说不回，乃与伐蛮军攻之，破建平，斩道欣。
台直阁高道庆家在江陵，攸之初至州，道庆时在家，牒其亲戚十余人，求州从事西曹，攸之为用三人。
道庆大怒，自入州取教，毁之而去。
道庆至都，云：攸之聚众缮甲，奸逆不久。
杨运长等常相疑畏，乃与道庆密遣刺客，赍废帝手诏，以金饼赐攸之州府佐吏，进其阶级。
时有象三头至江陵城北数里，攸之自出格杀之，忽有流矢集攸之马障泥，其后刺客事发。
废帝既殒，顺帝即位，进攸之号东骑大将军、开府仪同三司，加班剑二十人。
遣攸之长子司徒左长史元琰赍废帝刳剒之具以示攸之。
元琰既至江陵，攸之便有异志，腹心议有不同，故其事不果。
其年十一月，乃发兵反叛。
遣使要雍州刺史张敬兒、梁州刺史范伯年、司州刺史姚道和、湘州行事庾佩玉、巴陵内史王文和等。
敬兒、文和斩其使，驰表以闻；
伯年、道和、佩玉怀两端，密相应和。
攸之自率辅国将军录事参军兼司马武茂宗、辅国将军中兵参军沈韶、宁朔将军中兵参军皇甫贤、宁朔将军中兵参军胡钦之、龙骧将军中兵参军东门道顺，闰十二月四日至夏口。攸之将发江陵，使沙门释僧桀筮之，曰：不至京邑，当自郢州回还。
初，江津有云气，状如尘雾，从西北来，正盖军上。
至沌口，云：当问讯安西，暂泊黄金浦。
攸之闻齐王世子据盆口，震慑不敢下，因攻郢城。
又遣散骑常侍领游击将军湘南县开国男新除使持节督湘州诸军事征虏将军湘州刺史军主吕安国、屯骑校尉宁朔将军崔慧景、辅国将军军主任候伯、辅国将军骁骑将军军主萧顺之、辅国将军游击将军军主垣崇祖、宁朔将军虎贲中郎将军主尹略、屯骑校尉南城令曹虎头，舳舻二万，骆驿继迈。
然后銮戎薄临，龙虎百万，六军齐轨，五辂舒旆，丹槛发照，素甲生波，楼烦白羽，投鞍成岳，渔阳墨骑，浴铁为群，芝艾同焚，悔将何及。
能斩送攸之首，封三千户县公，赐布绢各五千匹。信如河海，皎然无贰。
飞火军摄文书，千里驿行。
夫弯弓射天，未见能至；
是以违乎天者，鬼神不能使其成；
故刘濞赖七国连兵之势，隗嚣恃跨河据陇之资，毋丘俭伐其逾海越岛之功，诸葛诞矜其待士爱民之德，彼四子者，皆当世雄杰，以犯顺取祸，覆窟倾巢，为竖子笑。
逆贼沈攸之，出自莱亩，寂寥累世，故司空沈公以从父宗廕，爱之若子，卵翼吹嘘，得升官秩。
此其乐祸幸灾，大逆之罪一也。
又攸之累登蕃兵，自郢迁荆，晋熙殿下以皇弟代镇，地尊望重，攸之肆情陵侮，断割候迎，料择士马，简算器甲，精器锐士，并取自随，郢城所留，十不遗一，专擅略虏，罔顾国典。此其苞藏祸志，不恭不虔，大逆之罪二也。
攸之初至郢州，有顺流之志。
国家倒悬，方思身虑，威遣弱卒三千，并皆羸老，使就郢州，禀受节度，欲令判否之日，委罪晋熙。何其平日辀张，实轻周、邵，尔时恭谨，虚重皇戚。
此其伏慝藏诈，持疑两端，大逆之罪四也。
一人逃亡，阖宗补代。毒遍婴孩，虐加斑白。
男不得耕，女不得织。奔驰道路，号哭动天。
此其不辨是非，罔识善恶，违情背理，大逆之罪七也。
防风后至，夏典所诛，此其大逆之罪八也。
元琰达西，便应反命，攸之得此集聚，蒙谁之恩？不荷盛德，反生仇衅，此其大逆之罪九也。
今皇上圣明，将相仁厚，约法三章，轻刑缓赋，年登岁阜，家给人足，上有惠和之泽，下无乐乱之心。
攸之不识天时，妄图奸逆，举无名之师，驱怨仇之党。
土崩倒戈，宜为蚤计，无使一人迷昧，而九族就祸也。
攸之尽锐攻郢州，行事柳世隆随宜距应，屡摧破之。
又曰：下官位重分陕，富兼金穴，子弟胜衣，爵命已及，亲党辨菽，抽序便加，耳倦弦歌，口厌粱肉，布衣若此，复欲何求？岂不知俯眉苟安，保养余齿，何为不计百口，甘冒危难。
若使天必丧道，忠节不立，政复阖门碎灭，百死无恨。
攸之遣中兵参军公孙方平马步三千向武昌，太守臧涣弃郡投西阳太守王毓，奔于盆口，方平因据西阳。建宁太守张谟率二守千人攻之，方平破走。
升明二年正月十九日夜，刘攘兵烧营入降郢城，众于是离散，不可复制。
还向江陵，未百余里，闻城已为雍州刺史张敬兒所据，无所归，乃与第三子中书侍郎文和至华容界，为封人所斩送。
攸之初下，留元琰守江陵，张敬兒克城，元琰逃走。
第五子幼和、幼和弟灵和、元琰子法先、懿子囗囗、文和子法征、幼和子法茂，并为敬兒所禽，伏诛。初，文和尚齐王女义兴宪公主，公主早薨，有二女，至是齐王迎还第内。
今皇帝即位，听攸之及诸子丧还葬墓。
攸之第二子懿，太子洗马，先攸之卒。
攸之弟登之，新安太守，去职在家，为吴兴太守沈文季所收斩。登之弟雍之，鄱阳太守，先攸之卒。
雍之与攸之异生，诸弟中最和谨，尤见亲爱。
攸之性俭吝，子弟不得妄用财物，唯恣雍之所须，辄取斋中服饰，分与亲旧，以此为常。雍之弟荣之，尚书库部郎，亦先攸之卒。
攸之晚好读书，手不释卷，《史》、《汉》事多所谙忆，常叹曰：早知穷达有命，恨不十年读书。
及攻郢城，夜遇风浪，米船沉没，仓曹参军崔灵凤女幼适柳世隆子，攸之正色谓曰：当今军粮要急，而卿不以在意，将由与城内婚姻邪？
灵凤答曰：乐广有言，下官岂以五男易一女。攸之欢然意解。
后泰真至江陵卖买，有以告攸之者，攸之因留之，补队副，厚加料理。泰真无停志，少日叛走，攸之遣二十人被甲追之，逐讨甚急。
欲过家将母去，事迫不获，单身走入蛮；
追者既失之，录其母而去。
泰真既失母，乃出自归，攸之不罪，曰：此孝子也。
赐钱一万，转补队主，其矫情任算皆如此。
初，攸之贱时，与吴郡孙超之、全景文共乘小船出京都，三人共上引埭，有一人止而相之曰：君三人皆当至方伯。
攸之曰：岂有三人俱有此相？
相者曰：骨法如此，若有不验，便是相书误耳。
其后攸之为郢、荆二州，超之广州，景文豫州刺史。
府主簿宗俨之劝攻郢城，功曹臧寅以为：攻守势异，非旬日所拔，若不时举，挫锐损威。今顺流长驱，计日可捷，既倾根本，则郢城岂能自固。
我之不负公，犹公之不负朝廷也。
寅，字士若，东莞莒人也。
先是，攸之在郢州，州从事辄与府录事鞭，攸之免从事官，而更鞭录事五十。
谓人曰：州官鞭府职，诚非体要，由小人凌侮士大夫。
仓曹参军事边荣为府录事所辱，攸之自为荣鞭杀录事。
张敬兒将至，人或说之使诣敬兒降，荣曰：受沈公厚恩，共如此大事，一朝缓急，便改易本心，不能行也。
城败，见敬兒，敬兒问曰：边公何不早来？
泰山程邕之者，素依随荣，至是抱持荣曰：与边公周游，不忍见边公前死，乞见杀。
兵不得行戮，以告敬兒，敬兒曰：求死甚易，何为不许。
三军莫不垂泣，曰：奈何一日杀二义士。
比之臧洪及陈容。
废帝之殒也，攸之欲起兵，问其知星人葛珂之。珂之曰：自古起兵，皆候太白。
太白见则成，伏则败。
昔桂阳以太白伏时举兵，一战授首，此近世明验。
今萧公废昏立明，政值太白伏时，此与天合也。
且太白寻出东方，东方利用兵，西方不利。
故攸之止不反。
及后举兵，珂之又曰：今岁星守南斗，其国不可伐。
凡同逆丁珍东、孙同、裴茂仲、武、宗俨之并伏诛。攸之表檄文疏，皆俨之词也。
王僧达，琅邪临沂人，太保弘少子。
太祖闻僧达蚤慧，召见于德阳殿，问其书学及家事，应对闲敏，上甚知之，妻以临川王义庆女。
年未二十，以为始兴王浚后军参军，迁太子舍人。
坐属疾，于杨列桥观斗鸭，为有司所纠，原不问。
性好鹰犬，与闾里少年相驰逐，又躬自屠牛。
僧达陈书满席，与论文义，慧观酬答不暇，深相称美。
僧达三启固陈，上甚不说。以为征虏将军、吴郡太守。
寻迁太子洗马，母忧去职。兄锡罢临海郡还，送故及奉禄百万以上，僧达一夕令奴辇取，无复所余。
性好游猎，而山郡无事，僧达肆意驰骋，或三五日不归，受辞讼多在猎所。民或相逢不识，问府君所在，僧达曰：近在后。
元嘉二十八年春，索虏寇逼，都邑危惧，僧达求入卫京师，见许。贼退，又除宣城太守，顷之，徙任义兴。
服阕，为宣城太守。
三十年，元凶弑立，世祖入讨，普檄诸州郡；
如其不能，可躬率向义之徒，详择水陆之便，致身南归，亦其次也。
僧达乃自候道南奔，逢世祖于鹊头，即命为长史，加征虏将军。
初，世祖发寻阳，沈庆之谓人曰：王僧达必来赴义。
人问其所以，庆之曰：虏马饮江，王出赴难，见在先帝前，议论开张，执意明决，以此言之，其至必也。
上即位，以为尚书右仆射，寻出为使持节、南蛮校尉，加征虏将军。
时南郡王义宣求留江陵，南蛮不解，不成行。
仍补护军将军。
僧达自负才地，谓当时莫及。
上初践阼，即居端右，一二年间，便望宰相。
臣衰索余生，逢辰藉业，先帝追念功臣，眷及遗贱，饰短捐陋，布策稠采，从官委褐，十有一载。
陛下孝诚发衷，义顺动物，自龙飞以来，实应九服同欢，三光再朗。而臣假视巷里，借听民谣，黎氓囗囗，未缔其感，远近风议，不获稍进，臣所用夙宵疾首，寤寐疚心者也。
况今承颠沛，万机惟始，恩未及普，信未遑周。
臣又闻前达有言，天下，重器也，一安不可卒危，一危亦不可卒安。陛下神思渊通，亦当鉴之圣虑。
窃谓当今之务，惟在万有为己，家国同忧，允彼庶心，从民之欲。
天下多才，在所用之。
如使臣享厚禄，居重荣，衣狐坐熊，而无事于世者，固所不能安也。
臣每一日三省，志在报效，远近小大，顾其所安，受效偏方，得司者则虑之所办，情有不疑。
陛下神思渊通，亦当鉴之圣虑。
僧达三启固陈，上甚不说。
以为征虏将军、吴郡太守。期岁五迁，僧达弥不得意。
吴郭西台寺多富沙门，僧达求须不称意，乃遣主簿顾旷率门义劫寺内沙门竺法瑶，得数百万。
荆、江反叛，加僧达置佐领兵，台符听置千人，而辄立三十队，队八十人。
又立宅于吴，多役公力。
坐免官。
初，僧达为太子洗马，在东宫，爱念军人硃灵宝，及出为宣城，灵宝已长，僧达诈列死亡，寄宣城左永之籍，注以为己子，改名元序，启太祖以为武陵国典卫令，又以补竟陵国典书令，建平国中军将军。
上表陈谢云：不能因依左右，倾意权贵。
确叔父休为永嘉太守，当将确之郡，僧达欲逼留之，确知其意，避不复往。
僧达大怒，潜于所住屋后作大坑，欲诱确来别，因杀而埋之。
从弟僧虔知其谋，禁呵乃止。
孝建三年，除太常，意尤不悦。
先朝追远之恩，早见荣齿。
寻迁太子洗马，母忧去职。
会琅邪迁改，即蒙敕往反神翰，慈诱殷勤，令装成即自随。
灵宝往年沦覆长溪，因彼散失，仰感沉恩，俯铭浮宠。
具陈蕲恳，备执初愿，气置江、湘远郡，一二年中，庶反耕之日，粮药有寄。
尝胆濡足，是其公愿，分心挂腹，实亦私苦。
臣父子叔侄，同获泰辰，造情追寻，归骨之本，欲以死明心，误有余辰；
但忽病之日，不敢固辞，故吞诉于鹊渚，饮愧于新亭。
内虑于己，外访于亲，以为天地之仁，施不期报，再造之恩，不可妄属。
又妻子为居，更无余累，婢仆十余，粗有田入，岁时是课，足继朝昏。兼比日眩瞀更甚，风虚渐剧，凑理合闭，荣卫惛底，心气忡弱，神志衰散，念此根疵，不支岁月。
侍中何偃以其词不逊，启付南台，又坐免官。
顷之，除江夏王义恭太傅长史、临淮太守，又徙太宰长史，太守如故。
大明元年，迁左卫将军，领太子中庶子。以归顺功，封宁陵县五等侯。
事发觉，凡党与死者数十人。
僧达屡经狂逆，上以其终无悛心，因高阇事陷之，下诏曰：王僧达余庆所钟，早登荣观，轻险无行，暴于世谈。
便可收付延尉，肃正刑书。
故太保华容文昭公弘契阔历朝，绸缪眷遇，岂容忘兹勋德，忽其世祀，门爵国姻，一不贬绝。
于狱赐死，时年三十六。
后废帝元徽中，为庐陵国内史，未至郡，卒。
元嘉中立国子学，为《毛诗》助教，为太祖所知，官至南台侍御史，江宁令。坐知高阇反不即启闻，与阇共伏诛。
王玄谟，字彦德，太原祁人也。
六世祖宏，河东太守，绵竹侯，以从叔司徒允之难，弃官北居新兴，仍为新兴、雁门太守，其自叙云尔。
玄谟幼而不群，世父蕤有知人鉴，常笑曰：此兒气概高亮，有太尉彦云之风。
武帝临徐州，辟为从事史，与语异之。
少帝末，谢晦为荆州，请为南蛮行参军、武昌太守。
元嘉中，补长沙王义欣镇军中兵将军，领汝阴太守。
玄谟上疏曰：王途始开，随复沦塞，非惟天时，抑亦人事。虎牢、滑台，岂惟将之不良，抑亦本之不固。
本之不固，皆由民惮远役。
臣请以西阳之鲁阳，襄阳之南乡，发甲卒，分为两道，直趣淆、渑，征士无远徭之思，吏士有屡休之歌。
若欲以东国之众，经营牢、洛，道途既远，独克实难。
后为兴安侯义宾辅国司马、彭城太守。
义宾薨，玄谟上表，以彭城要兼水陆，请以皇子抚临州事，乃以孝武出镇。
及大举北征，以玄谟为宁朔将军，前锋入河，受辅国将军萧斌节度。玄谟向确磝，戍主奔走，遂围滑台，积旬不克。
虏主拓跋焘率大众号百万，鞞鼓之声，震动天地。
玄谟军众亦盛，器械甚精，而玄谟专依所见，多行杀戮。
初围城，城内多茅屋，众求以火箭烧之，玄谟恐损亡军实，不从。
及魏救将至，众请发车为营，又不从。
将士多离怨，又营货利，一匹布责人八百梨，以此倍失人心。
及拓跋焘军至，乃奔退，麾下散亡略尽。
萧斌将斩之，沈庆之固谏曰：佛狸威震天下，控弦百万，岂玄谟所能当。且杀战将以自弱，非良计也。
初，玄谟始将见杀，梦人告曰：诵《观音经》千遍，则免。
既觉，诵之得千遍，明日将刑，诵之不辍，忽传呼停刑。
遣代守确磝，江夏王义恭为征讨都督，以为确磝不可守，召令还，为魏军所追，大破之，流矢中臂。
元凶弑立，玄谟为益州刺史。
少帝大怒。
及南郡王义宣与江州刺史臧质反，朝庭假玄谟辅国将军，拜豫州刺史，与柳元景南讨。
军屯梁山，夹岸筑偃月垒，水陆待之。
淮上亡命司马黑石推立夏侯方进为主，改姓李名弘，以惑众，玄谟讨斩之。
孝武初，为宁蛮校尉、雍州刺史，加都督。
其年，玄谟又令九品以上租，使贫富相通，境内莫不嗟怨。
民间讹言玄谟欲反，时柳元景当权，元景弟僧景为新城太守，以元景之势，制令南阳、顺阳、上庸、新城诸郡并发兵讨玄谟。
玄谟令内外晏然，以解众惑，驰启孝武，具陈本末。
帝知其虚，驰遣主书吴喜公抚慰之，又答曰：梁山风尘，初不介意，君臣之际，过足相保，聊复为笑，伸卿眉头。
玄谟性严，未尝妄笑，时人言玄谟眉头未曾伸，故帝以此戏之。
后为金紫光禄大夫，领太常。
及建明堂，以本官领起部尚书，又领北选。
孝武狎侮群臣，随其状貌，各有比类，多须者谓之羊。颜师伯缺齿，号之曰齴。
刘秀之俭吝，呼为老悭。
黄门侍郎宗灵秀体肥，拜起不便，每至集会，多所赐与，欲其瞻谢倾踣，以为欢笑。
又刻木作灵秀父光禄勋叔献像，送其家事。柳元景、垣护之并北人，而玄谟独受老伧之目。
尝为玄谟作四时诗曰：堇荼供春膳，粟浆充夏飧。瓟酱调秋菜，白醝解冬寒。
常在左右，令以杖击群臣，自柳元景以下，皆罹其毒。
玄谟寻迁平北将军、徐州刺史，加都督。
时北土饥馑，乃散私谷十万斛、牛千头以振之。
转领军将军。
孝武崩，与柳元景等俱受顾命，以外监事委玄谟。
征为左民尚书，转领军将军。
子侄咸劝称疾，玄谟曰：吾受先帝厚恩，岂可畏祸苟免。
及至，屡表谏诤，又流涕请缓刑去杀，以安元元。少帝大怒。
时四方反叛，以玄谟为大统，领水军南讨，以脚疾，听乘舆出入。
寻除车骑将军、江州刺史，副司徒建安王于赭圻，赐以诸葛亮筒袖铠。
顷之，为左光禄大夫、开府仪同三司，领护军。
刘延孙，彭城吕人，雍州刺史道产子也。
初为徐州主簿，举秀才，彭城王义康司徒行参军，尚书都官郎，为钱唐令，世祖抚军、广陵王诞北中郎中兵参军、南清河太守。世祖为徐州，补治中从事史。
时索虏围县瓠，分军送所掠民口在汝阳，太祖诏世祖遣军袭之，议者举延孙为元帅，固辞无将用，举刘泰之自代。
泰之既行，太祖大怒，免延孙官。
世祖伐逆，府缺上佐，转补长史、寻阳太守，行留府事。
延孙可封东昌县侯，竣建城县侯，食邑各二千户。
其年，侍中改领卫尉。
臧质反叛，上深以东土为忧，出为冠军将军、吴兴太守，置佐史。
事平，征为尚书右仆射，领徐州大中正。
三年，又出为南兗州刺史，加散骑常侍。
仍徙为使持节、监雍、梁、南北秦四州、郢州之竟陵、随二郡诸军事、镇军将军、宁蛮校尉、雍州刺史，以疾不行。留为侍中、护军，又领徐州大中正。
大明元年，除金紫光禄大夫，领太子詹事，中正如故。其年，又出为镇军将军、南徐州刺史。
刘氏居彭城县者，又分为三里，帝室居绥舆里，左将军刘怀肃居安上里，豫州刺史刘怀武居丛亭里，及吕县凡四刘。
虽同出楚元王，由来不序昭穆。
延孙于帝室本非同宗，不应有此授。
时司空竟陵王诞为徐州，上深相畏忌，不欲使居京口，迁之于广陵。
广陵与京口对岸，欲使腹心为徐州，据京口以防诞，故以南徐授延孙，而与之合族，使诸王序亲。
三年，南兗州刺史竟陵王诞有罪，不受征，延孙驰遣中兵参军杜幼文率兵起讨。既至，诞已闭城自守，乃还。
其年，进号车骑将军，加散骑常侍，给鼓吹一部。
可赠司徒，给班剑二十人，侍中、仆射、侯如故。
又诏曰：故司徒文穆公延孙，居身寡约，家素贫虚，每念清美，良深凄叹。
葬送资调，固当阙乏，可赐钱三十万，米千斛。
延孙弟延熙，义兴太守，在《孔觊传》。
祖爽，尚书都官郎，山阴令。
父仲道，高祖克京城，以补建武参军，与孟昶留守，事定，以为余姚令，卒官。
秀子少孤贫，有志操。
十许岁时，与诸兒戏于前渚，忽有大蛇来，势甚猛，莫不颠沛惊呼，秀之独不动，众并异焉。
东海何承天雅相知器，以女妻之。
兄钦之为硃龄石右军参军，随龄石败没，秀之哀戚，不欢宴者十年。
仍除抚军江夏王义恭、平北彭城王义康行参军，出为无锡、阳羡、乌程令，并著能名。
元嘉十六年，迁建康令，除尚书中兵郎，重除建康。
吏部尚书沈演之每称之于太祖。
世祖镇襄阳，以为抚军录事参军、襄阳令。
世祖遣秀之修复，雍部由是大丰。
改领广平太守。
二十五年，除督梁、南北秦三州诸军事、宁远将军、西戎校尉、梁、南秦二州刺史。
时汉川饥俭，境内骚然，秀之善于为政，躬自俭约。
先是，汉川悉以绢为货，秀之限令用钱，百姓至今受其利。
秀之遣建武将军锡千秋二千人向子午谷南口，府司马竺宗之三千人向骆谷南口，威远将军梁寻千人向斜谷南口。
氐贼杨高为寇，秀之讨之，斩高兄弟。
元凶弑逆，秀之闻问，即日起兵，求率众赴襄阳，司空南谯王义宣不许。
事宁，迁使持节、督益宁二州诸军事、宁朔将军、益州刺史。
折留俸禄二百八十万，付梁州镇库，此外萧然。
惟明也，故无来而不烛。
所携宾僚，并京邑贫士，出为郡县，皆以苟得自资。
秀之为治整肃，以身率下，远近安悦焉。
南谯王义宣据荆州为逆，遣参军王曜征兵于秀之，秀之即日斩曜戒严。
遣中兵参军韦山松万人袭江陵，出峡。
其年，进号征虏将军，改督为监，持节、刺史如故，以起义功，封康乐县侯，食邑六百户。
以起义功，封永新县五等侯。
明年，迁监郢州诸军事、郢州刺史，将军如故。
大明元年，征为右卫将军。
明年，迁丹阳尹。
先是，秀之从叔穆之为丹阳，与子弟于事上饮宴，秀之亦与焉。
事柱有一穿，穆之谓子弟及秀之曰：汝等试以栗遥掷此柱，若能入穿，后必得此郡。
穆之诸子并不能中，唯秀之独入焉。
时赊市百姓物，不还钱，市道嗟怨，秀之以为非宜，陈之甚切，虽纳其言，竟不从用。
未就。
广陵王诞为逆，秀之入守东城。
其年，迁尚书右仆射。
四年，改定制令，疑民杀长史科，议者谓值赦宜加徙送，秀之以为：律文虽不显民杀官长之旨，若值赦但止徙送，便与悠悠杀人曾无一异。民敬官长，比之父母，行害之身，虽遇赦，谓宜长付尚方，穷其天命，家口令补兵。
事毕还都，出为使持节、散骑常侍、都督雍、梁、南北秦四州、郢州之竟陵、随二郡诸军事、安北将军、宁蛮校尉、雍州刺史。
上车驾幸新亭，视秀之发引，将征为左仆射，事未行，八年卒，时年六十八。
可赠侍中、司空，持节、都督、刺史、校尉如故，并增封邑为千户。
谥为忠成公。
上以其莅官清洁，家无余财，赐钱二十万，布三百匹。
景远卒，子俊，齐受禅，国除。
秀之弟粹之，晋陵太守。
顾琛，字弘玮，吴郡吴人也。曾祖和，晋司空。
彭城王义康右军骠骑参军，晋陵令，司徒参军，尚书库部郎，本邑中正。
元嘉七年，太祖遣到彦之经略河南，大败，悉委弃兵甲，武库为之空虚。后太祖宴会，有荒外归化人在坐，上问琛：库中仗犹有几许？
琛诡答：有十万人仗。
旧武库仗秘不言多少，上既发问，追悔失言，及琛诡对，上甚喜。
琛以宗人顾硕头寄尚书张茂度门名，而与硕头同席坐。
凡尚书官，大罪则免，小罪则遣出。遣出者，百日无代人，听还本职。
琛仍为彭城王义康所请，补司徒录事参军，山阴令，复为司徒录事，迁少府。
十五年，出为义兴太守。
寻除东海王祎冠军司马，行会稽郡事。随王诞代祎，复为诞安东司马。
元凶弑立，分会稽五郡置会州，以诞为刺史，即以琛为会稽太守，加五品将军，置将佐。
诞起义，加冠军将军。
事平，迁吴兴太守。
未拜，复为宁朔将军、吴郡太守。以起义功，封永新县五等侯。
大明元年，吴县令张闿坐居母丧无礼，下廷尉。钱唐令沈文秀判劾违谬，应坐被弹。
琛宣言于众：闿被劾之始，屡相申明。
又云：当启文秀留县。
世祖闻之大怒，谓琛卖恶归上，免官。
琛母老，仍停家。
琛及前西阳太守张牧，并司空竟陵王诞故佐，诞待琛等素厚。
三年，诞据广陵反，遣客陆延稔赍书板琛为征南将军，牧为安东将军，琛子前尚书郎宝素为谘议参军，宝素弟前司空参军宝先为从事中郎，牧兄前吴郡丞济为冠军将军，从弟前司空主簿晏为谘议参军。
时世祖以琛素结事诞，或有异志，遣使就吴郡太守王昙生诛琛父子。
会延稔先至，琛等即执斩之，遣二子送延稔首启世祖曰：刘诞猖狂，遂构衅逆，凡在含齿，莫不骇惋，臣等预荷国恩，特百常愤。
臣即共执录伪使，并得诞与抚军长史沈怀文、扬州别驾孔道存、抚军中兵参军孔璪、前司兵参军孔桓之、前司空主簿张晏书，具列本郡太守王昙生。
臣即日便应星驰归骨辇毂，臣母年老，身在侍养，辄遣息宝素、宝先束骸诣阙。
世祖所遣诛琛使其日亦至，仅而获免。
琛母孔氏，时年百余岁。
火妻灰子，霾名以偿义。
琛仍为吴兴太守。
明年，坐郡民多翦钱及盗铸，免官。
六年，起为大司农，都官尚书，新安王子鸾北中郎司马、东海太守、行南徐州事，随府转抚军司马，太守如故。
前废帝即位，复为吴郡太守。
太宗泰始初，与四方同反，兵败，奉母奔会稽。
宝素与琛相失，自杀。
琛寻丁母忧，服阕，起为员外常侍、中散大夫。
后废帝元徽三年，卒，时年八十六。
宝先大明中为尚书水部郎。
先是，琛为左丞荀万秋所劾，及宝先为郎，万秋犹在职，自陈不拜。世祖诏曰：敕违纠慢，宪司之职，若理有不公，自当更有厘正。
而自顷刻无轻重，辄致私绝。
宝先盖依附世准，不足问。
先是，宋世江东贵达者，会稽孔季恭，季恭子灵符，吴兴丘渊之及琛，吴音不变。
太祖从高祖北伐，留彭城，为冠军将军、徐州刺史，渊之为长史。
太祖即位，以旧恩历显官，侍中，都官尚书，吴郡太守。卒于太常，追赠光禄大夫。
高祖谦，字公让，晋平原内史陆机姊夫。
祖崇，大司农。
父黄老，司徒左西掾。
谢晦为荆州，以为南蛮功曹，仍为晦卫军参军。
王弘辟为扬州主簿，仍为弘卫军参军，盐官令，衡阳王义季右军主簿，尚书都官郎，护军司马。
时大将军彭城王义康秉权，殷、刘之隙已著，觊之不欲与殷景仁久接事，乃辞脚疾自免归。
在家每夜常于床上行脚，家人窃异之，而莫晓其意。
后义康徙废，朝廷多以异同受祸。
复为东迁、山阴令。
山阴民户三万，海内剧邑，前后官长，昼夜不得休，事犹不举。
觊之理繁以约，县用无事，昼日垂帘，门阶闲寂。
自宋世为山阴，务简而绩修，莫能尚也。
还为扬州治中从事史，广陵王诞、庐陵王绍北中郎左司马，扬州别驾从事史，尚书吏部郎。
尝于太祖坐论江左人物，言及顾荣，袁淑谓觊之曰：卿南人怯懦，岂办作贼。
觊之正色曰：卿乃复以忠义笑人淑有愧色。
元凶弑立，朝士无不移任，唯觊之不徙官。
世祖即位，迁御史中丞。
孝建元年，出为义阳王昶东中郎长史、宁朔将军、行会稽郡事。
寻征为右卫将军，领本邑中正。
明年，出为湘州刺史，善于莅民，治甚有绩。
大明元年，征守度支尚书，领本州中正。
二年，转吏部尚书。四年，致仕，不许。
时沛郡相县唐赐往比村硃起母彭家饮酒还，因得病，吐蛊虫十余枚。
临死语妻张，死后刳腹出病。
后张手自破视，五藏悉糜碎。
郡县以张忍行刳剖，赐子副又不禁驻，事起赦前，法不能决。
律伤死人，四岁刑；
妻伤夫，五岁刑；
子不孝父母，弃市，并非科例。
三公郎刘勰议：赐妻痛往遵言，兒识谢及理，考事原心，非存忍害，谓宜哀矜。
觊之议曰：法移路尸，犹为不道，况在妻子，而忍行凡人所不行。不宜曲通小情，当以大理为断，谓副为不孝，张同不道。
诏如觊之议。
加左军将军，出为吴郡太守。
八年，复为吏部尚书，加给事中，未拜，欲以为会稽，不果。还为吴郡太守。
幸臣戴法兴权倾人主，而觊之未尝降意。
左光禄大夫蔡兴宗与觊之善，嫌其风节过峻。
觊之曰：辛毗有云：孙、刘不过使吾不为三公耳及世祖晏驾，法兴遂以觊之为光禄大夫，加金章紫绶。
明年，领太子右卫率。
太宗泰始初，四方同反，觊之家寻阳，寻阳王子房加以位号，觊之不受，曰：礼年六十不服戎，以其筋力衰谢，非复军旅之日，况年将八十，残生无几，守尽家门，不敢闻命。
孔觊等不能夺。
三年卒，时年七十六。
追赠镇军将军，常侍、刺史如故。
谥曰简子。
觊之家门雍睦，为州乡所重。
五子：约、缉、绰、缜、绲。
绰私财甚丰，乡里士庶多负其责，觊之每禁之，不能止。
绰大喜，悉出诸文券一大厨与觊之，觊之悉焚烧，宣语远近：负三郎责，皆不须还，凡券书悉烧之矣。
绰懊叹弥日。
仲尼云：道之将行，命也；道之将废，命也。
丘明又称：天之所支不可坏，天之所坏不可支。
卜商亦曰：死生有命，富贵在天。
孟轲则以不遇鲁侯为辞。
马迁、刘向、扬雄、班固之徒，著书立言，咸以为首，世之论者，多有不同。
是以心貌诡贸，性运舛殊，故有邪正昏明之差，修夭荣枯之序，皆理定于万古之前，事征于千代之外，冲神寂鉴，一以贯之。
至乃卜相末技，巫史贱术，犹能豫题兴亡，逆表成败。
祸福指期，识照不能徙；
吉凶素著，威卫不能防。
增信积德，离患于长饥；
是以通人君子，闲泰其神，冲缓其度，不矫俗以延声，不依世以期荣。
至如神仙所序，天竺所书，事虽难征，理未易诘，留滞倾光，思闻通裁。
资生禀运，参差万殊，逆顺吉凶，理数不一。
汤、周延世，诩、邑绝绪。
吉凶征应，纠纆若兹。
毕万保躯，宓贱丧领，梁野之言，岂不或妄。
乔、松之侣，云飞天居，夷、列之徒，风行水息，良由理数悬挺，实乃钟兹景命。
愿字子恭，父渊之，散骑侍郎。
大明中，举秀才，对策称旨，擢为著作佐郎，太子舍人。
早卒。
祖文，黄门侍郎。
兄峤，尚高祖第四女宣城德公主。
二女适建平王宏、庐江王祎。
贼劭弑立，随王诞举义于会稽，劭加峤冠军将军，诞檄又至。
怀文又以为言。
峤素惧怯，回惑不知所从，为府司马丘珍孙所杀。
朝庭明其本心，国婚如故。
初为南平王铄冠军行参军，太子舍人，司徒主簿，坐请急不待对，除名。又为江夏王义恭太尉参军。
羊生足下：岂当适使人进哉，何卿才之更茂也。
天下孰不愤心悲肠，以忿胡人之患，靡衣偷食，以望国家之师。
夫天下之士，砥行磨名，欲不辱其志气；选奇蓄异，将进善于所天。
而足下方复广吾以驰志之时，求予以安边之术，何足下不知言也。
吾虽疲冗，亦尝听君子之余论，岂敢忘之。
凡此三者，皆志士仁人之所行，非吾之所能也。
且室间轩左，幸有陈书十箧，席隅奥右，颇得宿酒数壶。
近春田三顷，秋园五畦，若此无灾，山装可具。
若足下可谓冠负日月，籍践渊海，心支身首，无不通照。
不尔，便擐甲修戈，徘徊左右，卫君王之身，当马首之镝，关必固之垒，交死进之战，使身分而主豫，寇灭而兵全，此亦报之次也。
亡但默默，窥宠而坐。
复起为通直郎。
世祖即位，除建平王宏中军录事参军。
昔仲尼有言：治天下若寘诸掌。
况乃运钟浇暮，世膺乱余，重以宫庙遭不更之酷，江服被未有之痛，千里连死，万井共泣。
而秦、汉余敝，尚行于今，魏、晋遗谬，犹布于民，是而望国安于今，化崇于古，却行及前之言，积薪待然之譬，臣不知所以方。
然陛下既基之以孝，又申之以仁，民所疾苦，敢不略荐。
凡治者何哉？
为教而已。
今教衰已久，民不知则，又随以刑逐之，岂为政之道欤欲为教者，宜二十五家选一长，百家置一师，男子十三至十七，皆令学经；
十八至二十，尽使修武。
官长皆月至学所，以课其能。
若七年而经不明，五年而勇不达，则更求其言政置谋，迹其心术行履，复不足取者，虽公卿子孙，长归农亩，终身不得为吏。
其国学则宜详考占数，部定子史，令书不烦行，习无糜力。
凡学，虽凶荒不宜废也。
若重之，宜罢金钱，以谷帛为赏罚。
从江以南，千斛为货，亦不患其难也。
今且听市至千钱以还者用钱，余皆用绢布及米，其不中度者坐之。
如此，则垦田自广，民资必繁，盗铸者罢，人死必息。
若田在草间，木物不植，则挞之而伐其余树，在所以次坐之。
又取税之法，宜计人为输，不应以赀。
云何使富者不尽，贫者不蠲。
乃令桑长一尺，围以为价，田进一亩，度以为钱，屋不得瓦，皆责赀实。
民以此，树不敢种，土畏妄垦，栋焚榱露，不敢加泥。
方今若重斯农，则宜务削兹法。
凡为国，不患威之不立，患恩之不下；
不患土之不广，患民之不育。
自华、夷争杀，戎、夏竞威，破国则积尸竟邑，屠将则覆军满野，海内遗生，盖不余半。
重以急政严刑，天灾岁疫，贫者但供吏，死者弗望霾，鳏居有不愿娶，生子每不敢举。
此最是惊心悲魂恸哭太息者。
法虽有禁杀子之科，设蚤娶之令，然触刑罪，忍悼痛而为之，岂不有酷甚处邪今宜家宽其役，户减其税。
女子十五不嫁，家人坐之。
特雉可以娉妻妾，大布可以事舅姑，若待足而行，则有司加纠。
所谓十年存育，十年教训，如此，则二十年间，长户胜兵，必数倍矣。
又亡者乱郊，馑人盈甸，皆是不为其存计，而任之迁流，故饥寒一至，慈母不能保其子，欲其不为寇盗，岂可得邪？
既御之使然，复止之以杀，彼于有司，何酷至是且草树既死，皮叶皆枯，是其梁肉尽矣。
冰霜已厚，苫盖难资，是其衣裘败矣。比至阳春，生其余几。
今自江以南，在所皆穰，有食之处，须官兴役，宜募远近能食五十口一年者，赏爵一级。
不过千家，故近食十万口矣。
仍量家立社，计地设闾，检其出入，督其游惰。
淮以北悉使南过江，东旅客尽令西归。
故毒之在体，必割其缓处，函、渭灵区，阒为荒窟，伊、洛神基，蔚成茂草，岂可不怀欤？
议者必以为胡衰不足避，而不知我之病甚于胡矣若谓民之既徙，狄必就之，若其来从，我之愿也。
今空守孤城，徒费财役，亦行见淮北必非境服有矣，不亦重辱丧哉使虏但发轻骑三千，更互出入，春来犯麦，秋至侵禾，水陆漕输，居然复绝。
设使胡灭，则中州必有兴者，决不能有奉土地、率民人以归国家矣。
诚如此，则徐、齐终逼，亦不可守。
且夫战守之法，当恃人之不敢攻。
顷年兵之所以败，皆反此也。
今人知不以羊追狼，蟹捕鼠，而令重车弱卒，与肥马悍胡相逐，其不能济，固宜矣。
汉之中年能事胡者，以马多也；胡之后服汉者，亦以马少也。
既兵不可去，车骑应蓄。
今宜募天下使养马一匹者，蠲一人役。三匹者，除一人为吏。
自此以进，阶赏有差，边亭徼驿，一无发动。
又将者，将求其死也。
近所功赏，人知其浓，然似颇谬虚实，怨怒实众。
垂臂而反脣者，往往为部，耦语而呼望者，处处成群。
凡武人意气，特易崩沮，设一旦有变，则向之怨者皆为敌也。
今士大夫以下，父母在而兄弟异计，十家而七矣。
庶人父子殊产，亦八家而五矣。
宜明其禁，以革其风，先有善于家者，即务其赏；
自今不改，则没其财。
且朝享临御，当近自身始，妃主典制，宜渐加矫正。
凡举天下以奉一君，何患不给。
或帝有集皁之陋，后有帛布之鄙，亦无取焉。
且一体炫金，不及百两，一岁美衣，不过数袭，而必收宝连椟，集服累笥，目岂常视，身未时亲，是为椟带宝，笥著衣，空散国家之财，徒奔天下之货。
瓦金皮绣，浆酒藿肉者，故不可称纪。
且细作始并，以为俭节，而市造华怪，即传于民。
凡天下得治者以实，而治天下者常虚，民之耳目，既不可诳，治之盈耗，立亦随之。
凡一袖之大，足断为两，一裾之长，可分为二；
见车马不辨贵贱，视冠服不知尊卑。
宫中朝制一衣，庶家晚已裁学。
金魄翟玉，锦绣縠罗，奇色异章，小民既不得服，在上亦不得赐。若工人复造奇伎淫器，则皆焚之，而重其罪。
又置官者，将以燮天平气，赞地成功，防奸御难，治烦理剧，使官称事立，人称官置，无空树散位，繁进冗人。今高卑贸实，大小反称，名之不定，是谓官邪。
而世废姬公之制，俗传秦人之法，恶明君之典，好暗主之事，其憎圣爱愚，何其甚矣。
又寄土州郡，宜通废罢，旧地民户，应更置立。
岂吴邦而有徐邑，扬境而宅兗民，上淆辰纪，下乱畿甸。
其地如硃方者，不宜置州，土如江都者，应更建邑。
又王侯识未堪务，不应强仕，须合冠而启封，能政而议爵。
但宜详置宾友，选择正人，亦何必列长史、参军、别驾、从事，然后为贵哉又世有先后，业有难易，明帝能令其兒不匹光武之子，马贵人能使其家不比阴后之族。
若妃主为人请官者，其人宜终身不得为官；若请罪者，亦终身不得赦罪。
凡天下所须者才，而才诚难知也。
有深居而言寡，则蕴学而无由知；有卑处而事隔，则怀奇而无由进。
宜使世之所称通经达史、辨词精数、吏能将谋、偏术小道者，使猎缨危膝，博求其用。
又俗好以毁沈人，不知察其所以致毁；
又既谓之才，则不宜以阶级限，不应以年齿齐。
凡贵者好疑人少，不知其少于人矣。
老者亦轻人少，不知其不及少矣。
然习慧者日替其修，束诫者月繁其过，遂至糜散锦帛，侈饰车从。
复假精医术，托杂卜数，延妹满室，置酒浃堂，寄夫托妻者不无，杀子乞兒者继有。而犹倚灵假像，背亲傲君，欺费疾老，震损宫邑，是乃外刑之所不容戮，内教之所不悔罪，而横天地之间，莫不纠察。
凡鬼道惑众，妖巫破俗，触木而言怪者不可数，寓采而称神者非可算。
其原本是乱男女，合饮食，因之而以祈祝，从之而以报请，是乱不诛，为害未息。
凡无世不有言事，未时不有令下，然而升平不至，昏危是继，何哉？
又病言不出于谋臣，事不便于贵党，轻者抵訾呵骇，重者死压穷摈，故西京有方调之诛，东郡有党锢之戮。
若欲改旧章，兴王道，则微臣存矣。敢昧死以陈，唯陛下察之。
又除太子中舍人，出为庐陵内史。
郡后荒芜，频有野兽，母薛氏欲见猎，朗乃合围纵火，令母观之。
上变色曰：州司不允，或可有之。虫虎之灾，宁关卿小物。
朗寻丁母艰，有孝性，每哭必恸，其余颇不依居丧常节。
大明四年，上使有司奏其居丧无礼，请加收治。
诏曰：朗悖礼利口，宜令翦戮，微物不足乱典刑，特锁付边郡。
于是传送宁州，于道杀之，时年三十六。
子仁昭，顺帝升明末，为南海太守。
本河南人，晋乱，徙南阳宛县，又土断属叶。
本为南阳次门，安北将军赵伦之镇襄阳，襄阳多杂姓，伦之使长史范觊之条次氏族，辨其高卑，觊之点越为役门。
出身补郡吏。
每一捷，郡将辄赏钱五千，因此得市马。后被召，出州为队主。
世祖镇襄阳，以为扬武将军，领台队。
元嘉二十四年，启太祖求复次门，移户属冠军县，许之。
二十七年，随柳元景北伐，领马幢，隶柳元怙，有战功，事在元景传。
还补后军参军督护，随王诞戏之曰：汝何人，遂得我府四字。
越答曰：佛狸未死，不忧不得谘议参军。
诞大笑。
随元景伐西阳蛮，因值建义，转南中郎长兼行参军，新亭有战功。
世祖即位，以为江夏王义恭大司马行参军，济阳太守，寻加龙骧将军。
臧质、鲁爽反，越率军据历阳。
爽遣将军郑德玄前据大岘，德玄分遣偏师杨胡兴、刘蜀马步三千，进攻历阳。
越以步骑五百于城西十余里拒战，大破斩胡兴、蜀等。
爽平，又率所领进梁山拒质，质败走，越战功居多。
因追奔至江陵。
时荆州刺史硃修之未至，越多所诛戮。又逼略南郡王义宣子女，坐免官系尚方。
寻被宥，复本官，追论前功，封筑阳县子，食邑四百户。
迁西阳王子尚抚军中兵参军，将军如故。
竟陵王诞据广陵反，越领马军隶沈庆之攻诞。
四年，改封始安县子，户邑如先。
八年，迁新安王子鸾抚军中兵参军，加辅国将军。
其年，督司州、豫州之汝南、新蔡、汝阳、颍川四郡诸军事、宁朔将军、司州刺史，寻领汝南、新蔡二郡太守。
前废帝景和元年，召为游击将军，直阁。
又加冠军将军，改领南东海太守，游击如故。
赐与越等美女金帛，充牣其家。
越等武人，粗强识不及远，咸一往意气，皆无复二心。
帝将欲南巡，明旦便发，其夕悉听越等出外宿，太宗因此定乱。
太宗嘉之，以为奉朝请。
明晨，越等并入，上抚接甚厚，越改领南济阴太守，本官如故。
越等既为废帝尽力，虑太宗不能容之，上接待虽厚，内并怀惧。
以告沈攸之，攸之具白太宗，即日收越等下狱死。越时年五十八。
越善立营阵，每数万人止顿，越自骑马前行，使军人随其后，马止营合，未尝参差。
及沈攸之代殷孝祖为南讨前锋，时孝祖新死，众并惧，攸之叹曰：宗公可惜，故有胜人处。
邓琬，字元琬，豫章南昌人也。
高祖混，曾祖玄，并为晋尚书吏部郎。
祖潜之，镇南长史。
世祖起义，版琬为辅国将军、南海太守，率军伐萧简于广州，攻围逾年，乃克。
以臧质反，为江州刺史宗悫所执，值赦原。
琬弟璩，与臧质同逆，质败从诛；琬弟环亦坐诛。
琬在远，又有功，免死远徙，仍停广州。
久之，得还，除给事中，尚书库部郎，都水使者，丹阳丞，本州大中正。
大明七年，车驾幸历阳，追思在籓之旧，下诏曰：故光禄勋、前征虏长史邓胤之体局沈隐，累任著绩。
朕昔当籓重，首先佐务，心力款尽，弗忘于怀。往岁息璩凶悖，自取诛翦，沿恩及琬，特免衅戮。
今可擢为给事黄门侍郎，以旌胤之宿诚。
明年，出为晋安王子勋镇军长史、寻阳内史，行江州事。
前废帝狂悖无道，以太祖、世祖并第数居三以登极位，子勋次第既同，深构嫌隙，因何迈之谋，乃遣使赍药赐子勋死。
使至，子勋典签谢道遇、斋帅潘欣之、侍书褚灵嗣等驰以告琬，泣涕请计。
琬曰：身南土寒士，蒙先殊恩，以爱子见托，岂得惜门户百口，其当以死报效。
幼主昏暴，社稷危殆，虽曰天子，事犹独夫。
今便指率文武，直造京邑，与群公卿士，废昏立明。
子勋戎服出听事，集僚佐，使潘欣之口宣旨曰：少主昏狂悖戾，并是诸君所见闻。顾命重臣，悉皆诛戮。
四座未答，录事参军陶亮曰：少主昏狂，丑毒已积。伊、霍行之于古，殿下当之于今。
亮不从。
文武普进位一阶。
转亮为谘议参军事，领中兵，加宁朔将军，总统军事。
参军事顾昭之、沈伯玉、荀道林等参管书记。
南阳太守沈怀宝、岷山太守薛常宝之郡，始至寻阳，与新蔡太守韦希直并为谘议参军，领中兵，及彭泽令陈绍宗并为将帅。
初，废帝使荆州录送前军长史、荆州行事张悦下至盆口，琬称子勋命，释其桎梏，迎以所乘之车，以为司马，加征虏将军。加琬冠军将军，二人共掌内外众事。
遣将军俞伯奇率五百人出断大雷，禁绝商旅，及公私使命。
巴东、建平二郡太守孙冲之之郡，始至孤石，琬以冲之为子勋谘议参军，领中兵，加辅国将军，与陶亮并统前军。
使记室参军荀道林造檄文，驰告远近。
会太宗定乱，进子勋号车骑将军、开府仪同三司。
令书至，诸佐吏并喜，造琬曰：暴乱既除，殿下又开黄阁，实为公私大庆。
琬以子勋次第居三，又以寻阳起事，有符世祖，理必万克。
乃取令书投地曰：殿下当开端门，黄阁是吾徒事耳众并骇愕。
琬与陶亮等缮治器甲，征兵四方。
先是，废帝以邵陵王子元为冠军将军、湘州刺史，中兵参军沈仲玉为道路行事。至鹊头，闻寻阳兵起，停住，白太宗进止之宜。
今遣辅国将军谘议领中直兵孙冲之、龙骧将军陈绍宗，率螭虎之士，组甲二万，沿流电发，径取白下。
龙骧将军领中直兵薛常宝、建威将军领中直兵沈怀宝，长戟万刃，羽骑千群，径出南州，直造硃雀。
龙骧将军张系伯、龙骧将军陈庆，勒轻锐五千，强弩一万，飞锋班渎，齐会西明。冠军将军、寻阳内史邓琬，撮湘、雍之兵，勇敢四万，授律总威，飙集京邑。
冠军将军豫章内史刘衍、宁朔将军武昌太守刘弼、宁朔将军西阳太守谢稚、建威将军领中直兵晋熙太守阎湛之，皆扫境胜兵，荐诚请效。
后将军、郢州刺史安陆王子绥怀恩缠慕，鞠旅先辰。
冠军将军、湘州刺史邵陵王子元席颿陵波，整众遄至。
辅国将军、冠军长史、长沙内史何惠文，见拔先皇，诚深投袂。
冠军将军、雍州刺史袁顗，不谋同契，雷发汉南。
建武将军、顺阳太守刘道宪，怀忠抱慨，不远三千。
梁、益、青、徐、兗、豫、吴、会，皆密介归诚，誓为表里。
凡诸将帅，皆忠无匿情，智无遗计，果干刚鸷，谲略多奇。
水陆长驱，数道并进，发舟逾险，背水争先。
诸君或荷宠前朝，感恩旧日；
或弈世贞淳，见危授命。
而逼迫寇手，效节莫由。
纪季入齐，陈平归汉，身尊誉远，明誓是裒，成范全规，殷监匪远。
购太宗万户侯，布绢二万匹，金银五百斤，其余各有差。
太宗遣荆州典签邵宰乘驿还江陵，经过襄阳，袁顗驰书报琬，劝勿解甲，并奉表劝子勋即位。
郢州承子勋初檄，及闻太宗定大事，即解甲下标。
继闻寻阳不息，而鳷又响应，郢府行事录事参军荀卞之大惧，虑为琬所咎责，即遣谘议领中兵参军郑景玄率军驰下，并送军粮。
琬乃称说符瑞，造乘舆御服，云松滋县生豹自来，柴桑县送竹有来奉天子字，又云青龙见东淮，白鹿出西冈。
令顾昭之撰为《瑞命记》。
立宗庙，设坛场，矫作崇宪太后玺，令群僚上伪号于子勋。
泰始二年正月七日，即位于寻阳城，改景和二年为义嘉元年。
以安陆王子绥为司徒、骠骑将军、扬州刺史，寻阳王子房车骑将军，临海王子顼卫将军，并开府仪同三司，邵陵王子元抚军将军。
其日云雨晦合，行礼忘称万岁。
子绥拜司徒日，雷电晦冥，震其黄阁柱，鸱尾堕地；又有鸱栖其帐上。
又有鸱栖其帐上。
以邓琬为左将军、尚书右仆身，张悦领军将军、吏部尚书，征虏将军如故；
进袁顗号安北将军，加尚书左仆射。
府主簿顾昭之、武昌太守刘弼并为黄门侍郎。
鄱阳内史丘景先、庐陵内史殷损、西阳太守谢稚、后军府记室参军孙诜、长沙内史孔灵产、参军事沈伯玉、荀道林并为中书侍郎。荀卞之为尚书左丞，府主簿江乂为右丞，府主簿萧宝欣为通直郎。
琬大息粹、悦息洵并正员郎，粹领卫尉，洵弟洌司徒主簿。
建武将军、领军主、晋熙太守阎湛之加宁朔将军。
余诸州郡，并加爵号。
琬性鄙暗，贪吝过甚，财货酒食，皆身自量校。
至是父子并卖官鬻爵，使婢仆出市道贩卖，酣歌博奕，日夜不休。
后废帝即位，方得改葬。
圣上明睿在躬，膺符握曜，眷怀家国，夙夜劬劳，惧社稷湮芜，彝伦左衽。
王赫斯怒，兴言讨违，命彼上将，治兵薄伐。
今遣宁朔将军、寻阳内史沈攸之，轻锐七千，飞舟先迈。
假节、督南讨前锋诸军事、冠军将军、兗州刺史殷孝祖，驱济、河劲卒，电击雷动。
使持节、车骑将军、江州刺史曲江县开国侯王玄谟，烝徒五万，董统前师。
使持节、侍中、司徒、扬州刺史建安王休仁，拥神州之众，总督群帅。
龙骧将军刘勔、宁朔将军刘怀珍，步骑五千，直指大雷。
使持节、骠骑大将军、豫州刺史山阳王休祐，总勒步师，连旗百万，河舟代马，遄鹜江氵贲，越棘吴钩，交曜畿服，笳鼓动坤维，金甲震云汉，掎角相望，水陆俱发。
冠军将军武念，率雍、司之锐，已据樊、沔。
徐州刺史申令孙，提彭、宋剽勇，陆涂焱奋。
皇上当亲驭六师，降临江服，旌旆掩云，舳舻咽海。
朝廷恻愍我僚吏，哀矜我士民，并亦何辜，拘误迷党。
故加宣示，令得自新。
如其沦惑不改，抵冒王威，同焚既至，虽悔奚补。
奉诏以四王幼弱，不幸陷难，兵交之日，不得妄加侵犯，若有逼损，诛翦无贷。
冲之于道与子勋书曰：舟楫已办，器械亦整，三军踊跃，人争效命，便欲沿流挂颿，直取白下。愿速遣陶亮众军，兼行相接，分据新亭、南州，则一麾定矣。
乃加冲之左卫将军，以陶亮为右卫将军，统诸州兵俱下。
郢州军主郑景玄、荆州军主刘亮、湘州军主何昌、梁州军主柳登、雍州军主宗庶等合二万人，一时俱下。
亮本无干略，闻建安王休仁自上，殷孝祖又至，不敢进，屯军鹊洲。
时琬遣阎湛之来寇庐江，台军主、龙骧将军段佛荣受命讨之。更使佛荣领铁骑一千，回军南讨。
三月三日，水陆攻赭圻，亮等率众来救，殷孝祖为流矢所中死，军主硃辅之、申谦之、张灵符并失利，辅之副正员将军皇甫仲远、谦之副虎贲中郎将徐稚宾并没。
孝祖支军主范潜率五百人投亮。
时东军已捷，江方兴复还虎槛，建安王休仁遣方兴、刘灵遗各领三千人助赭圻，以方兴领孝祖军，沈攸之代孝祖为前锋都督。
冲之谓陶亮曰：孝祖枭将，一战便死。
天下事定矣，不须复战，便当直取京都。
太宗遣员外散骑侍郎王道隆至赭圻督战。
孝祖死之明日，建安王休仁又遣军主郭季之马步三千就攸之，攸之乃率季之及辅国将军步兵校尉杜幼文、宁朔将军屯骑校尉垣恭祖、龙骧将军硃辅之、员外散骑侍郎高遵世、马军主龙骧将军顿生、段佛荣等三万人，诘旦进战，奋击，大破之，斩获数千，追奔至姥山而反。冲之等于湖、白口筑二城，为军主张兴世所拔。
陶亮闻湖、白二城陷没，大惧，急呼冲之还鹊尾，留薛常宝代冲之守赭圻。
先于姥山及诸冈分立营寨，亦悉败还，共保浓湖。浓湖即在鹊尾。
时军旅大起，国用不足，募民上米二百斛，钱五万，杂谷五百斛，同赐荒县除。
上米三百斛，钱八万，杂谷千斛，同赐四品正令史；
上米四百斛，钱十二万，杂谷一千三百斛，同赐四品正令史；
上米五百斛，钱十五万，杂谷一千五百斛，同赐三品令史；
上米七百斛，钱二十万，杂谷二千斛，同赐荒郡除；
琬又遣辅国将军、豫州刺史刘胡率众三万，铁骑二千，来屯鹊尾。胡宿将，屡有战功，素多狡诈，为众推伏，攸之等甚惮之。
胡因要那等共语，陈说平生，那等诘诮，说令归顺。
胡回军入鹊尾，无他权略。
辅国将军吴喜平定三吴，率所领五千人，并运资实，至于赭圻，于战鸟山筑垒，分遣千人，乘轻舸二百，与佼长生为游军。
薛常宝粮尽，告胡求援。
三月二十九日，胡率步卒一万，夜斫山开道，以布囊运米，来饷赭圻。
平旦至城下，犹隔小堑，未能得入。
沈攸之率众军攻之，军主郭季之、荀僧韶、幢主韩欣宗等，率众三千，为攸之势援。
胡发所由桥道，僧韶等接盾行战，复桥得渡。
军主刘沙弥轻骑深入，至胡麾下，遂见杀。
攸之策马陷陈，回还，为追骑所刺；马军主段佛荣、武保救之得免。
胡众大败，舍粮弃甲，缘山遁走，乘胜追之，斩获甚众。
常宝惶惧无计，遣信告胡，欲突围奔出。
四月四日，胡自率数千人迎之，常宝等开城突围走。
攸之率辅国将军沈怀明、军主周普孙、江方兴、申谦之等诸军悉力击之。
有人来捉喜马，将蔡保以刀斫之，断手，然后得免。正员将军幢主卜伯宗、江夏国侍郎幢主张涣力战没陈。
赭圻城陷，斩伪宁朔将军南阳太守沈怀宝、伪奉朝请领中舍人督战谢道遇，纳降数千。
陈绍宗单舸奔西岸，与其部曲俱还鹊尾。
建安王休仁自虎槛进据赭圻。
刘胡遣陈绍宗、陈庆率轻艓二百，大舰五十，出鹊外挑战；吴喜、张兴世、佼长生等击之。
喜支军主吴献之飞舸冲突，所向摧陷，斩获及投水死甚多，追至鹊里而还。
太宗虑胡等或于步路向京邑，使宁朔将军、广德令王蕴千人防鲁显。
太宗欲绥慰人情，遣吏部尚书褚渊至虎槛选用将帅以下，申谦之、杜幼文因此求黄门郎，沈怀明、刘亮求中书郎。
始安内史王职之、建安内史赵道生、安成太守刘袭，并举郡奉顺。琬遣龙骧将军廖琰率数千人，并发庐陵白丁攻袭。
袭与郡丞檀玢拒战，大败，玢临陈见杀，袭弃郡走，据险自守。
琰虏掠而退，袭复出据郡。
世子腹心萧欣祖、桓康等数十人，奉世子长子奔窜草泽，召募得百余人，攻郡出世子。
世子自号宁朔将军，与南康相沈用之、前南海太守何昙直、晋康太守刘绍祖、北地傅浩、东莞童禽等，据郡起义。琬征始兴相殷孚为御史中丞，并令率郡人俱下。
琬遣武昌戴凯之为南康相，世子率众攻之，凯之战败遁走。
琬又遣廖琰与其中兵参军胡昭等筑垒于西昌，坚壁相守。
琬召豫章太守刘衍以为右将军、中护军，殷孚代为豫章太守，督上流五郡，以防袭等。
衡阳内史王应之率郡文武五百许人，起义兵袭何慧文于长沙，径至城下。
慧文率左右出城与战，应之勇气奋发，击杀数人，遂与慧文交手战，斫慧文八创，慧文斫应之断足，遂杀之。
时湘东国侍郎虞洽为太宗督国秩，在湘东，劝太守颜跃发兵应朝廷，跃不从。
时琬征慧文率众下寻阳，发长沙，已行数百里，闻洽起兵，乃回还攻洽，洽寻战败奔走。
殷孚既去始兴，以郡五官掾谭伯初留知郡事。
士人刘嗣祖等斩伯初，据郡起义。
琬遣始兴太守韦希真、鹰扬将军杨弘之领众一千讨嗣祖。嗣祖亦遣众出南康，与齐王世子合。
希真等以义徒强盛，住庐陵不敢进。
广州刺史袁昙远闻始兴起义，遣将李万周、陈伯绍率众讨嗣祖。嗣祖遣兵戍浈阳，万周亦筑垒相守。
嗣祖遣人诳万周曰：寻阳已平，台遣刘勔为广州，垂至。
昙远怯弱无防，闻万周反，便徒跣出奔，万周追斩之于城内。交州刺史檀翼被代还至广州，资货钜万，万周诬以为逆，袭而杀之。
以李万周为步兵校尉。
遂劫掠公私银帛，藉略袁、檀珍宝，悉以自入。
琬以黄门侍郎刘道宪代之，以道存为侍中，行雍州事。
柳元景之诛也，元景弟子世隆为上庸太守，民吏共藏匿之。
顗起兵，召世隆，不至。
道存遣将王式民、康元隆等迎击于万山，世隆大败，还郡自守。
攸之缮治船舸，材板不周，计无所出。
六月十八日，顗率楼船千艘，来入鹊尾，张兴世建议越鹊尾上据钱溪，断其粮道。
刘亮率所领至胡寨下，胡遣其副孙犀及张灵、焦度铁骑五匹，越磵取亮，不能得，犀回马去，亮使左右善射者夹身之，坠马，斩犀首。张继伯副马可率所领来降。
若步战，恆在数万人中，水战在一舸之上，舸舸各进，不复相关，正在三十人中取，此非万全之计，吾不为也。
遣龙骧将军陈庆领三百舸向钱溪，戒庆不须战：张兴世、武会仓，吾之所悉，自当走耳。
陈庆已与南陵、大雷诸军共遏其上，大军在此，鹊头诸将又断其下流，已堕围中，不足复虑。
顗怒胡不战，谓曰：粮运梗塞，当如此何？
休仁因此命沈攸之、吴喜、佼长生、刘灵遗、刘伯符等进攻浓湖，造皮舰十乘，拔其营栅，苦战移日，大破之。顗被攻既急，驰信召胡令还。
张兴世既据钱溪，江路岨断，胡军乏食，琬大送资粮，畏兴世不敢下。胡遣将迎之，为钱溪所破，资实覆没都尽，烧米三十万斛，胡众骇惧。
八月二十四日，胡诳顗云：更率步骑二万，上取兴世，兼下大雷余餫。
先令薛常宝办船舸，悉拨南陵诸军，烧大雷诸城而走。
顗闻胡走，亦弃众西奔，至青林见杀。
胡率数百舸二万人向寻阳，报子勋诈云：袁顗已降，军皆散，唯己率所领独反。宜速处分，为一战之资，当停据盆城，誓死不贰。
乃于江外夜取沔口。
琬闻胡去，惶扰无复计，呼褚灵嗣等谋之，并不知所出，唯云更集兵力，加赏五阶，或云三阶者。
张悦始发兄子浩丧，乃称疾呼琬计事，令左右伏甲帐后，戒之：若闻索酒，便出。
琬曰：正当斩晋安王，封府库，以谢罪耳。
悦曰：今日宁可卖殿下求活邪？
第二子洵提刀走出，余人续至，即斩琬。
时中护军刘顺在座，惊起抱悦，左右人欲杀之，悦顾曰：无关护军。
众于是大悦。
潘欣之闻琬死，勒兵而至，悦使人语之曰：邓琬谋反，即已枭戮。
欣之乃回还，取琬兒并杀之。
悦因单舸赍琬首驰下，诣建安王休仁降。
蔡那子道渊，以父为太宗效力，被系作部，因乱脱锁入城，执子勋囚之。
沈攸之诸军至江州，斩子勋于桑尾牙下，传首京都。
刘顺及余同逆，并伏诛。
刘胡走入沔，众稍散，比至石城，裁余数骑。
胡人马既疲，自度不免，因随怀真入城，告渴，与之酒，胡饮酒毕，引佩刀自刺，不死，斩首送京邑。张兴世弟僧产追胡，未至石城数十里，逢送胡首信，将还竟陵，杀怀真，窃有其功。
郢州行事张沈、伪竟陵太守丘景先闻败，变形为沙门逃走，追擒伏诛。
荆州闻浓湖平，议欲更遣军与郢州合势，又欲断据巴陵，经日不决。
乃遣将赵道始于江津筑垒，任演戍沙桥，诸门津要，皆有屯兵。
更议奉子顼奔益州，就萧惠开，典签阮道预、邵宰不同，曰：近奉别诏，诸籓若改迷归顺者，悉复本爵。且任叔兒已断白帝，杨僧嗣据梁州，虽复欲西，岂可得至。
荆州治中宗景、土人姚俭等勒兵入城，杀道宪、预、记室参军鲍照，劫掠府库，无复孑遗，执子顼以降。
初，邓琬征兵巴东，巴东太守罗宝称辞以郡接凶蛮，兵力不足分。
叔兒乃自号辅国将军，引兵据白帝，杀宝称二子，阻守三陕。萧惠开遣费欣寿等五千人攻叔兒，叔兒与战，大破之，斩欣寿。
孔道存知寻阳已平，遣使归顺。
寻闻柳世隆、刘亮当至，众悉奔逃，道存及三子同时自杀。何慧文始谋同逆，其母禁之不从，母乃携女归江陵，遽嫁之。
慧文曰：既陷逆节，手害忠义，天网虽复恢恢，何面目以见天下之士。
和药将饮，门生覆之，乃不食而死。
颜跃虑虞洽还都，说其始时同逆，密使人杀之。
攸之言之建安王休仁，休仁版为司徒参军督护，使还乡里招集，为胡所禽，以火炙之，问台军消息，一无所言，瞋目谓胡曰：君称兵内侮，窥觎神器，未闻奇谋远略，而为砲烙之刑。
诏曰：前镇军参军督护范道兴，朕之旧隶，经从北籓，徒役南畿，遭离命会，抱恩固节，受害群凶，言念纯诚，良有悯怆。可赠员外散骑侍郎。
南城令鲍法度、后军典签冯次民、永新令应生、新建令库延宝、上饶令黄难等，违逆识顺，同被诛灭，言念既往，宜在追荣。可赠生奉朝请，法度南台御史，次民、延宝、难并员外将军。
有司奏：宁朔将军、督豫州之梁郡诸军事、豫州刺史、领南梁郡太守竟陵张兴世，都统水军，屡战克捷，仍进断贼上流钱溪，贵口苦战，平定凶逆，今封南平郡作唐县开国侯，食邑一千户。
宁朔将军试守西阳太守吴兴全景文、尚书比部郎吴县孙超之、假辅国将军右卫将军南彭城刘亮等三人，并经晋陵苦战，景文、超之仍又北讨破釜，水军断贼粮运，及经葛冢、石梁二处破贼，亮南伐经大战，又最处险剧。景文今封西阳郡孝宁县，超之封长沙郡罗县，亮封顺阳县，并开国侯，食邑各六百户。
假辅国将军骠骑司马刘灵遗、宁朔将军右军蔡那、宁朔将军屯骑校尉段佛荣等三人，统治攻道，并经苦战，灵遗今封新野郡新野县，那封始平郡平阳县，佛荣封湘东郡临蒸县，并开国伯，食邑各五百户。
景文今封西阳郡孝宁县，超之封长沙郡罗县，亮封顺阳县，并开国侯，食邑各六百户。
今封幼文邵陵郡邵阳县，穆之封衡阳郡衡山县，生封始平郡武功县，普孙封顺阳郡清水县，重恩封南海郡龙川县，并开国男，食邑各三百户。
江方兴以战功为太子左卫率，贼未平，病卒，追封武当县侯，食邑五百户。
龙骧将军、虎贲中郎将董凯之，随张兴世破胡、白城，先登，封河隆县子，食邑四百户。
军主张灵符，东南征讨有功，封上饶县男，食邑三百户。
前征北长兼行参军杨覆，以贵口有功，封绥城县男，食邑二百户。追赠虞洽、檀玢给事中。
袁顗，字景章，陈郡阳夏人，太尉淑兄子也。父洵，吴郡太守。
顗初为豫州主簿，举秀才，不行。
时顗父为吴郡，鳷随父在官。
事宁，除正员郎，晋陵太守。
遭父忧，服阕，为中书侍郎，又除晋陵太守，袭南昌县五等子。
大明二年，除东海王祎平南司马、寻阳太守，行江州事。复为义阳王昶前军司马，太守如故。
复为寻阳王子房冠军司马，将军如故，行淮南、宣城二郡事。
五年，召为太子中庶子，御史中丞，领本州大中正。
明年，除晋安王子勋镇军长史、襄阳太守，加辅国将军。
未拜，复为侍中，领前军将军。
大明末，新安王子鸾以母嬖有盛宠，太子在东宫多过失，上微有废太子立子鸾之意，从容颇言之。顗盛称太子好学，有日新之美。
世祖又以沈庆之才用不多，言论颇相蚩毁，顗又陈庆之忠勤有干略，堪当重任。
景和元年，诛群公，欲引进顗，任以朝政，迁为吏部尚书。又下诏曰：宗社多故，衅因冢司，景命未沦，神祚再乂，自非忠谋密契，岂伊克殄。
侍中祭酒、领前军将军、新除吏部尚书顗，游击将军、领著作郎、兼尚书左丞徐爰，诚心内款，参闻嘉策，匡赞之效，实监朕怀。
宜甄茅社，以奖义概。
顗可封新隆县子，爰可封吴平县子，食邑各五百户。
始令顗与沈庆之、徐爰参知选事，寻复反以为罪，使有司纠奏，坐白衣领职。
从幸湖熟，往反数日，不被唤召。
除建安王休仁安西长史、襄阳太守，加冠军将军。
休仁不行，即以顗为使持节、督雍、梁、南北秦四州、郢州之竟陵、随二郡诸军事、领宁蛮校尉、雍州刺史，将军如故。顗舅蔡兴宗谓之曰：襄阳星恶，岂可冒邪？
顗曰：白刃交前，不救流矢，事有缓急故也。
且天道辽远，何必皆验，如其有征，当修德以禳之耳。
于是狼狈上路，恆虑见追，行至寻阳，喜曰：今始免矣与邓琬款狎相过，常请间，必尽日穷夜。
顗与琬人地本殊，众知其有异志矣。
既至襄阳，便与刘胡缮修兵械，纂集士卒。
会太宗定大事，进顗号右将军。
顗子秘书丞戩曰：一奉表疏，便为彼臣，以臣伐君，于义不可。
顗诈云被太皇太后令，使其起兵。
便建牙驰檄，奉表劝晋安王子勋即大位，与琬书，使勿解甲。
子勋即位，进顗号安北将军，加尚书左仆射。
夫夷陂相因，兴革递数，或多难而固其国，或殷忧而启圣明，此既著于前史，亦彰于闻见。
王室不造，昏凶肆虐，神鼎将沦，宗稷几泯，幸天未亡宋，乾历有归。
凶人反道败德，日夜滋深，昵近狡慝，取谋豺虎，非惟毒流外物，恶积中朝，乃欲毁陵邑，虐崇宪，烧宗庙，卤御物，然后荡覆京都，必使兰莸俱尽。自非圣上庙算灵图，俯眉逊避，维持内外，拥卫臣下，则赤县为戎，百姓其鱼矣。
既天道辅顺，讴歌有奉，高祖之孙，文皇之子，德洞九幽，功贯三曜，匡拯家国，提毓黔首，若不子民南面，将使神器何归。
而群小构慝，妄生窥觊，成轸惑燕，贯高乱赵，谗人罔极，自古有之。
吾等并过荷曲慈，俱叨非服，纡金拖玉，改观蓬门，入奉舜、禹之渥，出见羲、唐之化，雍容揄扬，信白驹空谷之时也。奈何毁掷先基，自蹈凶戾，山门萧瑟，松庭谁扫，言念楚路，岂不思父母之邦。
时尚书右仆射蔡兴宗是顗舅，领军将军袁粲是顗从父弟，故旧云群从舅甥也。
子勋征顗下寻阳，遣侍中孔道存行雍州事。顗乃率众驰下，使子戩领家累俱还。
泰始二年夏，加顗都督征讨诸军事，给鼓吹一部，率楼船千艘，战士二万，来入鹊尾。
又信往来之言，京师米贵，斗至数百，以为不劳攻伐，行自离散，于是拥甲以待之。
太宗使顗旧门生徐硕奉手诏譬顗曰：卿历观古今，嶮之与强，何尝可恃。
自朕践阼，涂路梗塞，卿无由奉表，未经为臣。
今追踪窦融，犹未为晚也。
及刘胡叛走，不告顗，顗至夜方知，大怒骂曰：今年为小子所误呼取飞燕，谓其众曰：我当自出追之。
因又遁走。
至鹊头，与戍主薛伯珍及其所领数千人步取青林，欲向寻阳。
因慷慨叱左右索节，无复应者。
及旦，伯珍请以间言，乃斩顗首诣钱溪马军主襄阳俞湛之。
湛之因斩伯珍，并送首以为己功。
顗死时年四十七。
太宗忿顗违叛，流尸于江，弟子彖微服求访，四十一日乃得，密致丧瘗于石头后罔，与一旧奴，躬共负土。
曾祖羡，晋光禄勋。
孝祖少诞节，好酒色，有气干。
太祖元嘉末，为奉朝请，员外散骑侍郎。
世祖以其有武用，除奋武将军、济北太守。入为积射将军。
大明初，索虏寇青州，上遣孝祖北援，受刺史颜师伯节度，累与虏战，频大破之，事在师伯传。
还授太子旅贲中郎将，加龙骧将军。
竟陵王诞据广陵为逆，孝祖隶沈庆之攻诞，又有战功，迁西阳王子尚抚军、宁朔将军、南济阴太守。
出为盱眙太守，将军如故。
还为虎贲中郎将，仍除宁朔将军、阳平东平二郡太守。又迁济南、南郡，将军如故。
前废帝景和元年，以本号督兗州诸军事、兗州刺史。
太宗初即位，四方反叛，孝祖外甥司徒参军颍川葛僧韶建议衔命征孝祖入朝，上遣之。
时徐州刺史薛安都遣薛索兒等屯据津径，僧韶间行得至，说孝祖曰：景和凶狂，开辟未有，朝野危极，假命漏刻。
主上圣德天挺，神武在躬，曾不浃辰，夷凶翦暴，更造天地，未足为言。
而群小相煽，构造无端，贪利幼弱，竞怀希望。
舅少有立功之志，长以气节成名，若便能控济、河义勇，还奉朝廷，非唯匡主静乱，乃可以垂名竹帛。
孝祖具问朝廷消息，僧韶随方酬譬，并陈兵甲精强，主上欲委以前驱之任。
孝祖即日弃妻子，率文武二千人随僧韶还都。
时普天同逆，朝廷唯保丹阳一郡，而永世县寻又反叛。义兴贼垂至延陵，内外忧危，咸欲奔散。
孝祖忽至，众力不少，并伧楚壮士，人情于是大安。
进孝祖号冠军，假节、督前锋诸军事，遣向虎槛，拒对南贼。
御仗先有诸葛亮筒袖铠帽，二十五石弩射之不能入，上悉以赐孝祖。
孝祖负其诚节，凌轹诸将，台军有父子兄弟在南者，孝祖并欲推治。由是人情乖离，莫乐为用。
进使持节、都督兗州青冀幽四州诸军事、抚军将军，刺史如故。
时贼据赭圻，孝祖将进攻之，与大统王玄谟别，悲不自胜，众并骇怪。
泰始二年三月三日，与贼合战，常以鼓盖自随，军中人相谓曰：殷统军可谓死将矣。今与贼交锋，而以羽仪自标显，若善射者十士攒射，欲不毙，得乎？
是日，于阵为矢所中死，时年五十二。
追赠散骑常侍、征北将军，持节、都督如故。
封秭归县侯，食邑千户。
四年，追改封建安县，谥曰忠侯。
孝祖子悉为薛安都所杀，以从兄子慧达继封。
父道鸾，衡阳王义季右军长史。
初为江夏王义恭征北行参军，始兴王浚后军主簿，出为鄱阳、晋熙太守，豫州治中从事史，庐陵内史。
臧质反，弃郡奔北皖。
琰性有计数，欲进退保全，故不还都邑。
除海陵王国郎中令，不拜。
临海王子顼为冠军将军、吴兴太守，以琰为录事参军，行郡事。
复为豫州别驾，太宰户曹属，丹阳丞，尚书左丞，少府，寻阳王子房冠军司马，行南豫州，随府转右军司马，又徙巴陵王休若左军司马。
前废帝永光元年，除黄门侍郎，出为山阳王休祐右军长史、南梁郡太守。
休祐入朝，琰仍行府州事。
太宗泰始元年，以休祐为荆州，欲以吏部郎张岱为豫州刺史。
会晋安王子勋反，即以琰督豫司二州南豫州之梁郡诸军事、建武将军、豫州刺史，以西汝阴太守庞道隆为琰长史，殿中将军刘顺为司马。
顺劝琰同子勋。
琰家累在京邑。
意欲奉顺，而土人前右军参军杜叔宝、前陈南顿二郡太守皇甫道烈、道烈从弟前马头太守景度、前汝南颍川二郡太守庞天生、前睢阳令夏侯季子等，并劝琰同逆。
琰素无部曲，门义不过数人，无以自立，受制于叔宝等。
太宗遣冗从仆射柳伦领军助，骠骑大将军山阳王休祐又遣中兵参军郑瑗说琰令还。二人至，即与叔宝合。
叔宝者，杜坦之子，既土豪乡望，内外诸军事并专之。
弋阳太守卜天生据郡同逆，断梁州献马得百余匹。
太宗嘉之，以为龙骧将军，封建兴县侯，食邑三百户。
时绥戎将军、汝南新蔡二郡太守周矜起义于悬瓠，收兵得千余人。
珍奇即日斩矜，送首诣顗，顗以珍奇为汝南、新蔡二郡太守。
太宗追赠矜本官，以义阳内史庞孟虬为司州刺史，领随郡太守。孟虬不受命，起兵同子勋。
以琰兄前中书郎瑗为司徒右长史，子邈为山阳王休祐骠骑参军。
杜叔宝求琰上佐，庞道隆虑其为祸，乃请奉表使寻阳。
休祐步入朝，家内犹分停寿阳，琰资给供赡，事尽丰厚。
二年正月，太宗遣辅国将军刘勔率宁朔将军吕安国西讨，休祐出镇历阳，为诸军总统。
时徐州刺史薛安都亦据彭城反，募能生禽琰、安都，封千户县侯，赐布绢各二千匹。
二月，勔进军小岘。
初，合肥戍主、南汝阴太守薛元宝委郡奔子勋，前太守硃辅之据城归顺。琰遣攻辅之，辅之败走。
琰以前右军参军裴季为南汝阴太守，季又归顺，太宗即而授之。
琰所用象县令许道莲亦率二百人归降，太宗以为马头太守。
三月，上又遣宁朔将军刘怀珍、段僧爱、龙骧将军姜产之马步三军，助勔讨琰。
义军主黄回募江西楚人千余，斩子勋所置马头太守王广元，以回为龙骧将军。
淮西人前奉朝请郑墨率子弟部曲及淮右郡起义于陈郡城，有众一万，太宗以为司州刺史。后虏寇淮西，战败见杀，追赠冠军将军。
是月，刘顺、柳伦、皇甫道烈、庞天生等马步八千人，东据宛唐，去寿阳三百里。
勔率众军并进，去顺数里立营。
在道遇雨，旦始至，垒堑未立，顺欲击之。
时琰所遣诸军并受节度，而以皇甫道烈、土豪柳伦，台之所遣，顺本卑微，不宜统督，唯二军不受命。
至是道烈、伦不同，顺不能独进，乃止。
既而勔营垒渐立，不可复攻，因相持守。
四月，勔录事参军王起、前部贼曹参军甄澹等五人委勔奔顺，顺因此出军攻勔。
顺幢主樊僧整与台马军主骠骑中兵参军段僧爱交槊斗，僧整刺僧爱，杀之，追赠屯骑校尉。
僧爱勇冠三军，军中并惧。
太宗又遣太尉司马垣闳率军来会，步兵校尉庞沈之助裴季戍合肥。
初，淮南人周伯符说休祐求起义兵，休祐不许，固请，乃遣之。
珍奇所置弋阳太守郭确遣将军郭慈孙击伯符于金丘，琰又遣中兵参军杜叔宝助之。
慈孙等为伯符所败，并投水死。
太宗以伯符为骠骑参军。
叔宝本谓台军停住历阳不办进，顺等至，无不瓦解，唯赍一月日粮。
叔宝乃发车千五百乘，载米饷顺，自以五千精兵防送之。
勔闻之，军副吕安国曰：刘顺精甲八千，而我众不能居半，相持既久，强弱势殊，苟复推迁，则无以自立，所赖在彼粮将竭，我食有余耳。若使叔宝米至，非唯难可复图，我亦不能持久。
今唯有间道袭其米车，出彼不意。若能制之，将不战走矣。
勔以为然，乃以疲弱守营，简选千百精手，配安国及军主黄回等，间路出顺后，于横塘抄之。
安国始行，计叔宝寻至，止赍二日熟食，食尽，叔宝不至，将士并欲还。
安国曰：卿等旦已一食，今晚米车不容不至。若其不至，夜去不晚。
叔宝果至，以米车为函箱阵，叔宝于外为游军，幢主杨仲怀领五百人居前，与安国、回等相会。仲怀部曲并欲退就叔宝，并力击安国。
且统军在后，政三二里间，比吾交手，何忧不至。
即便前战，回所领并淮南楚子，天下精兵，众力既倍，合战，便破之。于阵杀仲怀，仲怀所领五百人死尽。
叔宝至，而仲怀及士卒伏尸蔽野，回等欲乘胜击之，安国曰：彼将自走，不假复击。
退军三十里止宿，夜遣骑参候，叔宝果弃米车奔走。
安国即复夜往，烧米车，驱牛二千余头而还。
刘顺闻米车见烧，叔宝又走，五月一日夜，众溃，奔还寿阳，仍走淮西就常珍奇。勔于是方轨而进。
休祐与琰书曰：君本文弱，素无武干，是远近所悉，且名器清显，不应复有分外希觊。
近者之事，当是劫于凶竖，不能守节。
今大军长驱，已造城下，势孤援绝，祸败交至，顾昔情款，犹有恻然。
圣上垂天地之仁，开不世之泽，好生恶杀，遐迩所闻。
顾琛、王昙生等皆军败迸走，披草乞活，尚蒙恩恕，晏处私门。
今神锋所临，前无横陈，况穷城弱众，残伤之余，而欲自固乎若开门归顺，自可不失富贵；
上又遣王道隆赍诏宥琰罪。
勔又与琰书曰：昔景和凶悖，行绝人伦，昏虐险秽，谏诤杜塞，遂残毁陵庙，芟刈百僚，纵毒穷凶，靡有纪极。
予职在直卫，目所备睹。
主上神机天发，指麾克定，横流涂炭，一朝太平，扶危拯急，实冠终古。
足下以衣冠华胄，信概夙昭，附戾从违，犹见容养。
贤兄长史，阶升清列；贤子参军，亦塞国网。
间者进军宛唐，计由刘顺，退众闭城，当时未了。
今皇威远申，三方蹙弱，胜败之势，皎然可览。
王御史昨至，主上敕、骠骑教、贤兄贤子书，今悉遣送。
百代以来，未有弘恩曲宥，乃至于此。
且朝廷方宣示大义，惟新王道，何容摽虚辞于士女，失国信于一州。
进谢忠臣，退惭孝子，名实两丧，没有余责。
扶力略白，幸加研览。
琰本无反心，事由力屈，叔宝等有降意，前后屡遣送诚笺，而众心持疑，莫能相一，故归顺之计，每多愆塞，婴城愈固。
弋阳西山蛮田益之起义，攻郭确于弋阳，以益之为辅国将军，督弋阳西山事。
六月，勔筑长围始合。
田益之率蛮众万余人攻庞定光于义阳，定光遣从兄文生拒之，为益之所破，见杀，遂围其城。
定光求救于子勋，子勋以定光父孟虬为司州刺史，率精兵五千救义阳，并解寿阳之围。
常珍奇又自悬瓠遣三千人援定光，屯军柳水。益之不战，望风奔散。
初，常珍奇遣周当、垣式宝率数百人送仗与琰。
式宝骁勇绝众，因留守北门，乃率所领，开门掩袭勔，入其营；勔逃避得免，式宝得勔衣帽而去。
东南角有高楼，队主赵法进计曰：外若进攻，必先攻楼，楼颓落，既伤将士，又使人情沮坏，不如先自毁之。
掷者如云，城内乃以火箭射之，草未及燃，后土续至，一二日，堑便欲满。赵法进复献计，以铁珠子灌之。
勔乃作大虾蟆车载土，牛皮蒙之，三百人推以塞堑。
琰户曹参军虞挹之造确车，击之以石，车悉破坏。
初，庐江太守王子仲弃郡奔寻阳，庐江人起义，休祐遣员外散骑侍郎陆悠之助之。
刘胡遣其辅国将军薛道标渡江煽动群蛮，规自庐江掩袭历阳，悠之众弱，退保谯城。
益之不战，望风奔散。
司徒建安王休仁遣参军沈灵宠驰据庐江，道标后一日方至，悠之自谯城来会，因与道标相持。
七月，庞孟虬至弋阳，勔遣吕安国、垣闳、龙骧将军陈显达、骠骑参军孟次阳拒之。
孟虬军副吕兴寿与安国有旧，率所领降。
安国进军，破孟虬于蓼潭，义军主陈肫又破之于汝水，孟虬走向义阳；
义阳已为王玄谟子昙善起义所据，乃逃于蛮中。
淮西人郑叔举起义击常珍奇，以为北豫州刺史。
八月，皇甫道烈、柳伦等二十一人闻孟虬败，并开门出降。勔因此又与琰书曰：柳伦来奔，具相申述，方承足下迹缠秽乱，心秉忠诚，惘默穷愁，不亲戎政。
去冬开天之始，愚迷者多，如足下流比，进非社稷宗臣，退无顾命寄托，朝廷既不偏相嫌责，足下亦复无所独愧。程天祚已举城归顺，庞孟虬又继迹奔亡，刘胡困于钱溪，袁顗欲战不得，推理揆势，亦安能久。
且南方初起，连州十六，拥徒百万，仲春以来，无战不北，摧陷殄灭，十无一二。
南凭袁顗弱卒，北恃足下孤城，以兹定业，恐万无一理。
且伦等皆是足下腹心牙爪，所以携手相舍，非有怨恨也，了知事不可济，祸害已及故耳。
夫拥数千乌合，抗天下之兵，倾覆之状，岂不易晓。
所以复有此白者，实惜华州重镇，鞠为茂草，兼伤贵门一日屠灭。
足下若能封府库，开四门，宣语文武，示以祸福，先遣咫尺之书，表达诚款，然后素车白马，来诣辕门，若令足下发肤不全，兒侄雕耗者，皇天后土，实闻此言。
薛道标犹在庐江，刘胡又分兵扬声向寿阳及合肥。
勔遣许道莲驰赴合肥，助裴季文，又遣黄回、孟次阳乃屯骑校尉段佛荣、武卫将军王广之继之。
道标率其党薛元宝等攻合肥，勔所遣诸军未至，为道标所陷，季文及武卫将军叶庆祖力战死之。
勔驰遣垣闳总统诸军攻合肥。
太宗遣叔宝从父弟季文至琰城下，与叔宝语，说四方已定，劝令时降。
叔宝曰：我乃信汝，恐为人所诳耳叔宝闭绝子勋败问，有传者即杀之。
时琰子邈东在京邑，系建康，太宗送邈与琰，令说南贼已平之问，自建康出，便防送就道。
议者以为宜听邈与伯父瑗私相见，不尔无以解城内之惑，不从。
邈至，叔宝等果疑，守备方固。
十月，薛道标突围，与十余骑走奔淮西，投常珍奇，薛元宝归降。
先是，晋熙太守阎湛之据郡同逆，至是沈灵宠自庐江攻之。湛之未知寻阳已败，固守不降。
灵宠乃取诸将破刘胡文书置车中，攻城伪败，弃车而走。湛之得书大骇，其夜奔逃。
十一月，常珍奇乞降，虑不见纳，又求救于索虏。
太宗即以珍奇为司州刺史，领汝南、新蔡二郡太守。
十二月，虏至汝南，珍奇开门纳虏，淮西七县民并连营南奔，刘顺亦弃虏归顺。
南贼降者，太宗并送琰城下，令与城内交言，由是人情沮丧。琰将降，先送休祐内人出城，然后开门。
时琰有疾，以板自舆，与诸将帅面缚请罪。
勔并抚宥，无所诛戮，自将帅以下，财物资货，皆以还之，纤毫无所失。
虏骑救琰，至师水，闻城陷，乃破义阳，杀掠数千人而去。
以平琰功，刘怀珍封艾县侯，食邑四百户，垣闳乐乡县侯，孟次阳攸县子，王广之蒲圻县子，陈显达彭泽县子，吕安国钟武县子，食邑各三百户，黄回葛阳县男，食邑二百户。送琰及伪节还京都。
久之，为王景文镇南谘议参军，兼少府。
泰豫元年，除少府，加给事中。
后废帝元徽元年，卒，时年五十九。
琰性和雅静素，寡嗜欲，谙前世旧事，事兄甚谨，少以名行见称。
在寿阳被攻围积时，为城内所怀附。
扬州刺史王景文、征西将军蔡兴宗、司空褚渊，并与之友善云。
父广，为宗豪，高祖定关、河，以为上党太守。
元嘉二十一年，索虏主拓跋焘击芮芮大败，安都与宗人薛永宗起义，永宗营汾曲，安都袭得弘农。
会北地人盖吴起兵，遂连衡相应。
焘自率众击永宗，灭其族，进击盖吴。安都料众寡不敌，率壮士辛灵度等，弃弘农归国。
太祖延见之，求北还构扇河、陕，招聚义众。
上许之，给锦百匹，杂缯三百匹。
复袭弘农，虏已增戍，城不可克，盖吴又死，乃退还上洛。
世祖镇襄阳，板为扬武将军、北弘农太守。
从叔沈亦同归国，官至绥远将军、新野太守。
二十七年，随王诞版安都为建武将军，随柳元景向关、陕，率步骑居前，所向克捷，事在元景传。
二十九年，除始兴王浚征北行参军，加建武将军。鲁爽向虎牢，安都复随元景北出，即据关城，期俱济河取蒲坂。
世祖伐逆，转参军事，加宁朔将军，领马军，与柳元景俱发。
四月十四日，至硃雀航，横矛瞋目，叱贼将皇甫安民等曰：贼弑君父，何心事之世祖践阼，除右军将军。
太宗即位，以为左将军，直阁如故。
五月四日，率所领骑为前锋，直入殿庭。贼尚有数百人，一时奔散。
安都从征关、陕，至臼口，梦仰头视天，正见天门开，谓左右曰：汝见天门开不？
从弟道生，亦以军功为大司马参军。犯罪，为秣陵令庾淑之所鞭。
安都大怒，乃乘马从数十人，令左右执槊，欲往杀淑之。行至硃雀航，逢柳元景。
元景遥问：薛公何处去？
令下马入车。
非唯科律所不容，主上亦无辞以相宥。
因载之俱归，安都乃止。
其年，以惮直免官。
孝建元年，复除左军将军。
二月，鲁爽反叛，遣安都及冗从仆射胡子反、龙骧将军宗越率步骑据历阳。
爽遣将郑德玄戍大岘，德玄使前锋杨胡与轻兵向历阳。
安都遣宗越及历阳太守程天祚逆击破之，斩胡与及其军副。
德玄复使其司马梁严屯岘东，安都幢主周文恭晨往侦候，因而袭之，悉禽；
贼未敢进。
世祖诏安都留三百人守历阳，渡还采石，迁辅国将军、竟陵内史。
太宗进文秀号辅国将军。
四月，鲁爽使弟瑜率三千人出小岘，爽寻以大众阻大岘。
又遣安都步骑八千度江，与历阳太守张幼绪等讨爽。
安都军副建武将军谭金率数十骑挑战，斩其偏帅。
幼绪恇怯，辄引军退还，安都复还历阳。
臧质久不至，世祖复遣沈庆之济江督统诸军。
四月丙戌，及爽于小岘，爽自与腹心壮骑继后。
谭金先薄之，不能入，安都望见爽，便跃马大呼，直往刺之，应手而倒，左右范双斩爽首。
爽累世枭猛，生习战陈，咸云万人敌。安都单骑直入，斩之而反，时人皆云关羽之斩颜良，不是过也。
进爵为侯，增邑五百户，并前千户。
时王玄谟距南郡王义宣、臧质于梁山，安都复领骑为支军。
安都不受命，举兵同晋安王子勋。
贼有水步营在芜湖，安都遣将吕兴寿率数十骑袭之，贼众惊乱，斩首及赴水死者甚众。
义宣遣将刘湛之及质攻玄谟，玄谟命众军击之，使安都引骑出贼阵右。
谭金三历贼陈，乘其隙纵骑突之，诸将系进。
是朝，贼马军发芜湖，欲来会战，望安都骑甚盛，隐山不敢出。
安都队主刘元儒于舰中斩湛之首。
大明元年，虏向无盐，东平太守刘胡出战失利。
二月，遣安都领马军北讨，东阳太守沈法系水军向彭城，并受徐州刺史申坦节度。
上戒之曰：贼若可及，便尽力殄之。
若度已回，可过河耀威而反。
时虏已去，坦求回军讨任榛，见许。
安都当向左城，左城去滑台二百余里，安都以去虏镇近，军少不宜分行。
至东坊城，遇任榛三骑，讨擒其一，余两骑得走。
任榛闻知，皆得逃散。
时天旱，水泉多竭，人马疲困，不能远追。
安都、法系并白衣领职，坦系尚方。
任榛大抵在任城界，积世逋叛所聚，所在皆棘榛深密，难为用师，故能久自保藏，屡为民患。
安都明年复职，改封武昌县侯，加散骑常侍。
七年，又加征虏将军，为太子左卫率十年，终世祖世不转。
前废帝即位，迁右卫将军，加给事中。
永光元年，出为使持节、督兗州诸军事、前将军、兗州刺史。
太宗即位，进号安北将军，给鼓吹一部。
初，安都从子索兒，前废帝景和中，为前军将军，直阁，从诛诸公，封武安县男，食邑三百户。
安都将为逆，遣密信报之，又遣数百人至瓜步迎接。
时右卫将军柳光世亦与安都通谋。
泰始二年正月，索兒、光世并在省，安都信催令速去，二人俱自省逃出，携安都诸子及家累，席卷北奔。
青州刺史沈文秀、冀州刺史崔道固并皆同反。
文秀遣刘弥之、张灵庆、崔僧ＦＭ三军，道固遣子景征、傅灵越领众，并应安都。
弥之等南出下邳，灵越自泰山道向彭城。
时济阴太守申阐据睢陵城起义，索兒率灵越等攻之。
安都使同党裴祖隆守下邳城，弥之等至下邳，改计归顺，因进军攻祖隆，僧ＦＭ不同，率所领归安都。
索兒闻弥之有异志，舍睢陵驰赴下邳，弥之等未战溃散，并为索兒所执，见杀。
时太宗以申令孙为徐州，代安都。
令孙进据淮阳，密有反志，遣人告索兒曰：欲相从顺，而百口在都。
可进军见攻，若战败被执，家人可得免祸。
索兒乃遣灵越向淮阳，令孙出城，为相距之形，既而奔散，北投索兒。
索兒使令孙说阐令降，阐既降，索兒执阐及令孙，并杀之。
索兒因引军渡淮，军粮不给，掠奔百姓谷食。
太宗遣齐王率前将军张永、宁朔将军垣山宝、王宽、员外散骑侍郎张寘震、萧顺之、龙骧将军张季和、黄文玉等诸军北讨。
四年三月，召还桑乾。
索兒又虏掠民谷，固守石梁，齐王又率镇北参军赵昙之、吕湛之击之。
索兒走向乐平县界，为申令孙子孝叔所斩。
安都子道智、大将范双走向合肥，诣南汝阴太守裴季降。
时武卫将军王广之领军隶刘勔，攻殷琰于寿阳。傅灵越奔逃，为广之军人所生禽，厉声曰：我傅灵越也。
生送诣勔，勔躬自慰劳，诘其叛逆。
勔又问：四方阻逆，无战不禽，主上皆加以旷荡，即其才用。
卿何不早归天阙，乃逃命草间乎？
灵越答曰：薛公举兵淮北，威震天下，不能专任智勇，委付子侄，致败之由，实在于此。
时辅国将军、山阳内史程天祚据郡同安都，攻围弥时，然后归顺。
是以晋安始唱，投诚孤往，不期生荣，实存死报。
今天命大归，群迷改属，辄率领所部，束骸待诛，违拒之罪，伏听汤镬。
安都谓既已归顺，不应遣重兵，惧不免罪，乃遣信要引索虏。
三年正月，索虏遣博陵公尉迟苟人、城阳公孔伯恭二万骑救之。
永等引退，安都开门纳虏，虏即授安都徐州刺史、河东公。
五年，死于虏中，时年六十。
初，安都起兵，长史兰陵俨密欲图之，见杀。
安都未向桑乾，前军将军裴祖隆谋杀苟人，举彭城归顺，事泄，见诛。
员外散骑侍郎孙耿之击索兒战死，及刘弥之、张灵庆皆战败见杀，并为太宗所哀，追赠俨光禄勋，祖隆宁朔将军、兗州刺史，耿之羽林监，弥之辅国将军、青州刺史，灵庆宁朔将军、冀州刺史。
安都子伯令、环龙，亡命梁、雍二州之间。
三年，率亡命数千人袭广平，执太守刘冥虬，攻顺阳，克之，略有义成、扶风，置立守宰。
雍州刺史巴陵王休若遣南阳太守张敬兒、新野太守刘攘兵击破之，并禽。
先是，东安、东莞二郡太守张谠守团城，在彭城东北。
始同安都，未亦归顺，太宗以为东徐州刺史，复为虏所没。
世祖世，以干用见知，历太子屯骑校尉，左军将军。
民焦恭破古冢，得玉铠，道固检得，献之，执系恭。
入为新安王子鸾北中郎谘议参军，永嘉王子仁左军司马。
景和元年，出为宁朔将军、冀州刺史，镇历城。
时徐州刺史薛安都同逆，上即还道固本号为徐州代之。
既而为土人起义所攻，屡战失利，闭门自守。
会四方平定，上遣使宣慰，道固奉诏归顺。
先是与沈文秀共引虏，虏既至，固守距之，因被围逼。虏每进，辄为道固所摧。
三年，以为都督冀青兗幽并五州诸军事、前将军、冀州刺史，加节，又进号平北将军。
其年，为虏所陷，被送桑乾，死于虏中。
袁粲，字景倩，陈郡阳夏人，太尉淑兄子也。
父濯，扬州秀才，蚤卒。
祖母哀其幼孤，名之曰愍孙。
母琅邪王氏，太尉长史诞之女也，躬事绩纺，以供朝夕。
愍孙少好学，有清才，有欲与从兄顗婚者，伯父洵即顗父，曰：顗不堪，政可与愍孙婚耳。
时愍孙在坐，流涕起出。
初为扬州从事，世祖安北、镇军、北中郎行参军，侍中郎主簿。
世祖伐逆，转记室参军。
及即位，除尚书吏部郎，太子右卫率，侍中。
孝建元年，世祖率群臣并于中兴寺八关斋，中食竟，愍孙别与黄门郎张淹更进鱼肉食。
尚书令何尚之奉法素谨，密以白世祖，世祖使御史中丞王谦之纠奏，并免官。
二年，起为廷尉，太子中庶子，领右军将军。
出为辅国将军、西阳王子尚北中郎长史、广陵太守，行兗州事。
寻为西阳王子尚抚军长史，又为中庶子，领左军将军。
大明元年，复为侍中，领射声校尉，封兴平县子，食邑五百户，事在《颜师伯传》。
秉事在《宗室传》。
三年，坐纳山阴民丁彖文货，举为会稽郡孝廉，免官。
四年，出补豫章太守，加秩中二千石。
五年，复还为侍中，领长水校尉，迁左卫将军，加给事中。
七年，转吏部尚书，左卫如故。
其年，皇太子冠，上临宴东宫，愍孙劝颜师伯酒；师伯不饮，愍孙因相裁辱。
师伯见宠于上，上常嫌愍孙以寒素凌之，因此发怒，出为海陵太守。
前废帝即位，除御史中丞，不拜。复为吏部尚书。
永光元年，徙右卫将军，加给事中。
景和元年，复入为侍中，领骁骑将军。
气志渊虚，姿神清映，性孝履顺，栖冲业简，有舜之遗风。
先生幼夙多疾，性疏懒，无所营尚，然九流百氏之言，雕龙谈天之艺，皆泛识其大归，而不以成名。
家贫尝仕，非其好也。混其声迹，晦其心用，故深交或迕，俗察罔识。
又尝谓周旋人曰：昔有一国，国中一水，号曰狂泉。
国人饮此水，无不狂，唯国君穿井而汲，独得无恙。
君臣大小，其狂若一，众乃欢然。
我既不狂，难以独立，比亦欲试饮此水。
愍孙幼慕荀奉倩之为人，白世祖，求改名为粲，不许。
至是言于太宗，乃改为粲，字景倩焉。
二年，迁领军将军，仗士三十人入六门。
其年，徙中书令，领太子詹事，增封三百户，固辞不受。
三年，转尚书仆射，寻领吏部。
五年，加中书令，又领丹阳尹。
六年，上于华林园茅堂讲《周易》，粲为执经。又知东宫事，徙为右仆射。
七年，领太子詹事，仆射如故。
未拜，迁尚书令，丹阳尹如故。
坐前选武卫将军江柳为江州刺史，柳有罪，降为守尚书令。
太宗临崩，粲与褚渊、刘勔并受顾命，加班剑二十人，给鼓吹一部。
帝未亲朝政，下诏曰：比元序愆度，留熏耀晷，有伤秋稼，方贻民瘼。
尚书令可与执法以下，就讯众狱，使冤讼洗遂，困弊昭苏。颁下州郡，咸令无壅。
元徽元年，丁母忧，葬竟，摄令亲职，加卫将军，不受。
敦逼备至，中使相望，粲终不受。
二年，桂阳王休范为逆，粲扶曳入殿，诏加兵自随，府置佐史。
时兵难危急，贼已至南掖门，诸将意沮，咸莫能奋。
粲慷慨谓诸将帅曰：寇贼已逼，而众情离沮。
于是陈显达等感激出战，贼即平殄。
事宁，授中书监，即本号开府仪同三司，领司徒，以扬州解为府，固不肯移。
及受遗当权，四方辐凑，闲居高卧，一无所接，谈客文士，所见不过一两人。
顺帝即位，迁中书监，司徒、侍中如故。
时齐王居东府，故使粲镇石头。
粲素静退，每有朝命，多不即从，逼切不得已，然后方就。
及诏移石头，即便顺旨。
有周旋人解望气，谓粲曰：石头气甚乖，往必有祸。
粲不答。
又给油络通宪车，仗士五十人入殿。
时齐王功高德重，天命有归，粲自以身受顾托，不欲事二姓，密有异图。丹阳尹刘秉，宋代宗室；
前湘州刺史王蕴，太后兄子，素好武事，并虑不见容于齐王，皆与粲相结。
将帅黄回、任候伯、孙昙瓘、王宜兴、彭文之、卜伯兴等，并与粲合。
升明元年，荆州刺史沈攸之举兵，齐王自诣粲，粲称疾不见。
粲宗人通直郎袁达以为不宜示异同，粲曰：彼若以主幼时艰，与桂阳时不异，劫我入台，便无辞以拒。
一如此，不复得出矣。
时齐王入屯朝堂，秉从父弟领军将军韫入直门下省，伯兴为直阁，黄回诸将皆率军出新亭。
粲谋克日矫太后令，使韫、伯兴率宿卫兵攻齐王于朝堂，回率军来应。
秉、候伯等并赴石头，本期夜发。
其日秉恇扰不知所为，晡后便束装，未暗，载妇女席卷就粲，由此事泄。
先是，齐王遣将薛渊、苏烈、王天生等领兵戍石头，云以助粲，实御之也。
又令腹心王敬则为直阁，与伯兴共总禁兵。
王蕴闻秉已奔，叹曰：今年事败矣时齐王使蕴募人，已得数百，乃狼狈率部曲向石头。
本期开南门，时已暗夜，薛渊等据门射之，蕴谓粲已败，即便散走。
又遣军主戴僧静向石头助薛渊，自仓门得入。
时粲与秉等列兵登东门，僧静分兵攻府西门。
粲与秉欲还赴府，既下城，列烛自照，僧静挺身暗往，粲子最觉有异人，以身卫粲，僧静直前斩之，父子俱殒，左右各分散。
粲死时，年五十八。
任候伯等其夜并乘轻舸，自新亭赴石头，闻粲败，乃驰还；其后并诛。
齐永明元年，诏曰：昔魏矜袁绍，恩给丘坟；
沈攸之于景和之世，特有乃心，虽末节不终，而始诚可录。
攸之及其诸子丧柩在西，可符荆州以时致送，还反旧墓，在所营葬事。
生而失母，父更娶，世道事父及后母，孝道淳备。
年十四，又丧父，居丧过礼，殆不胜丧。家贫，无产业，佣力以养继母。
妇生一男，夫妻共议曰：勤身供养，力犹不足，若养此兒，则所费者大。
太守孟顗察孝廉，不就。
仁厚之风，行于乡党，邻村小大，莫有呼其名者。
尝与人共于山阴市货物，误得一千钱，当时不觉，分背方悟。请其伴求以此钱追还本主，伴大笑不答。
世道以己钱充数送还之，钱主惊叹，以半直与世道，世道委之而去。
元嘉四年，遣大使巡行天下，散骑常侍袁愉表其淳行，太祖嘉之，敕郡榜表闾门，蠲其税调，改所居独枫里为孝行焉。
经荒饥馑，系以疾疫，父母兄弟嫂及群从小功之亲，男女死者十三人。
逵时病困，邻里以苇席裹之，埋于村侧。
逵一无所受，皆佣力报答焉。
逵夜行遇虎，虎辄下道避之。
期年中，成七墓，葬十三棺。
邻里嘉其志义，葬日悉出赴助，送终之事，亦俭而周礼。
太守张崇之三加礼命，太守王韶之擢补功曹史，逵以门寒，固辞不就，举为孝廉。
法宗年小流迸，至年十六，方得还。
以父丧不测，于部境之内，寻求枯骨，刺血以灌之，如此者十余年不获，乃缞绖。终身不娶，馈遗无所受。
王镇之，字伯重，琅邪临沂人，征士弘之兄也。曾祖暠，晋骠骑将军。
父随之，上虞令。
镇之初为琅邪王卫军行参军，出补剡、上虞令，并有能名。
内史谢輶请为山阴令，复有殊绩。
迁卫军参军，本国郎中令，加宁朔将军。
桓玄辅晋，以为大将军录事参军。
时三吴饥荒，遣镇之衔命赈恤，而会稽内史王愉不奉符旨，镇之依事纠奏。
愉子绥，玄之外甥，当时贵盛，镇之为所排抑，以母老求补安成太守。
及玄败，玄将苻宏寇乱郡境，镇之拒战弥年，子弟五人，并临阵见杀。
母忧去职，在官清洁，妻子无以自给，乃弃家致丧还上虞旧基。
毕，为子标之求安复令，随子之官。
服阕，为征西道规司马、南平太守。
徐道覆逼江陵，加镇之建威将军，统檀道济、到彦之等讨道覆，以不经将帅，固辞，不见听。
除龙骧将军。
以讨道覆功，封华容县五等男，征廷尉。
晋穆帝何皇后山陵，领将作大匠。
出为使持节、都督交广二州诸军事、建威将军、平越中郎将、广州刺史。
高祖谓人曰：王镇之少著清绩，必将继美吴隐之。
岭南之弊，非此不康也。
在镇不受俸禄，萧然无所营。去官之日，不异始至。
高祖初建相国府，以为谘议参军，领录事。
高祖践阼，镇之以脚患自陈，出为辅国将军、琅邪太守，迁宣训卫尉，领本州大中正。
永初三年，卒官，时年六十六。
弟弘之，在《隐逸传》。
本属京兆。
曾祖元，为宁浦太守，遂居交趾。
父瑗，字道言，仕州府为日南、九德、交趾太守。
统府板弘文行九真太守。
初，九真太守李逊父子勇壮有权力，威制交土，闻刺史腾遁之当至，分遣二子断遏水陆津要。
瑗收众斩逊，州境获宁。
遁之在州十余年，与林邑累相攻伐。
遁之将北还，林邑王范胡达攻破日南、九德、九真三郡，遂围州城。
时遁之去已远，瑗与第三子玄之悉力固守，多设权策，累战，大破之。追讨于九真、日南。
乃以瑗为龙骧将军、交州刺史。
卢循窃据广州，遣使通好，瑗斩之。
义熙六年，年八十四，卒，追赠右将军，本官如故。
初为州主簿，流民督护，迁九真太守。
瑗卒，府州纲佐以交土接寇，不宜旷职，共推慧度行州府事，辞不就。
七年，除使持节、督交州诸军事、广武将军、交州刺史。
诏书未至，其年春，卢循袭破合浦，径向交州。
慧度乃率文武六千人距循于石碕，交战，禽循长史孙建之。
循虽败，余党犹有三千人，皆习练兵事。
李子逊李弈、李脱等奔窜石碕，盘结俚、獠，各有部曲。
循知弈等与杜氏有怨，遣使招之，弈等引诸俚帅众五六千人，受循节度。
六月庚子，循晨造南津，命三军入城乃食。
慧度悉出宗族私财，以充劝赏。
斩循及父嘏，并循二子，亲属录事参军阮静、中兵参军罗农夫、李脱等，传首京邑。
封慧度龙编县侯，食邑千户。
高祖践阼，进号辅国将军。
其年，率文武万人南讨林邑，所杀过半，前后被抄略，悉得还本。
林邑乞降，输生口、大象、金银、古贝等，乃释之。遣长史江悠奉表献捷。
慧度布衣蔬食，俭约质素，能弹琴，颇好《庄》、《老》。
禁断淫祀，崇修学校。岁荒民饥，则以私禄赈给。
为政纤密，有如治家，由是威惠沾洽，奸盗不起，乃至城门不夜闭，道不拾遗。
少帝景平元年，卒，时年五十，追赠左将军。
以慧度长子员外散骑侍郎弘文为振威将军、刺史。
初，高祖北征关、洛，慧度板弘文为鹰扬将军，流民督护，配兵三千，北系大军。
行至广州，关、洛已平，乃归。
及继父为刺史，亦以宽和得众，袭爵龙编侯。
太祖元嘉四年，以廷尉王徽为交州刺史，弘文就征。会得重疾，牵以就路，亲旧见其患笃，劝表待病愈。
弘文曰：吾世荷皇恩，杖节三世，常欲投躯帝庭，以报所荷。况亲被征命，而可宴然者乎如其颠沛，此乃命也。
弘文母既年老，见弘文舆疾就路，不忍分别，相与俱行。到广州，遂卒。
临死，遣弟弘猷诣京，朝廷甚哀之。
徐豁，字万同，东莞姑幕人也，中散大夫广兄子。
父邈，晋太子左卫率。
豁晋安帝隆安末为太学博士。
桓玄辅政，为中外都督，豁议：致敬唯内外武官，太宰、司徒，并非军职，则琅邪王不应加敬。
应加褒赍，以劝于后。
玄讽中丞免豁官。
玄败，以为秘书郎，尚书仓部郎，右军何无忌功曹，仍为镇南参军；又祠部，永世令，建武司马，中军参军，尚书左丞。
永初初，为徐羡之镇军司马，尚书左丞，山阴令。
元嘉初，为始兴太守。
豁因此表陈三事，其一曰：郡大田，武吏年满十六，便课米六十斛，十五以下至十三，皆课米三十斛，一户内随丁多少，悉皆输米。
且十三岁兒，未堪田作，或是单迥，无相兼通，年及应输，便自逃逸，既遏接蛮、俚，去就益易。
或乃断截支体，产子不养，户口岁减，实此之由。
寻台邸用米，不异于银，谓宜准银课米，即事为便。
其三曰：中宿县俚民课银，一子丁输南称半两。
寻此县自不出银，又俚民皆巢居鸟语，不闲货易之宜，每至买银，为损已甚。
又称两受入，易生奸巧，山俚愚怯，不辨自申，官所课甚轻，民以所输为剧。
又称两受入，易生奸巧，山俚愚怯，不辨自申，官所课甚轻，民以所输为剧。今若听计丁课米，公私兼利。
下诏曰：始兴太守豁，洁己退食，恪居在官，政事修理，惠泽沾被。
近岭南荒弊，郡境尤甚，拯恤有方，济厥饥馑，虽古之良守，蔑以尚焉。
宜蒙褒贲，以旌清绩，可赐绢二百匹，谷千斛。
五年，以为持节、督广交二州诸军事、宁还将军、平越中郎将、广州刺史。
可赐钱十万，布百匹，以营葬事。
戴颙，字仲若，谯郡铚人也。
父逵，兄勃，并隐遁有高名。
颙年十六，遭父忧，几于毁灭，因此长抱羸患。
以父不仕，复修其业。
父善琴书，颙并传之，凡诸音律，皆能挥手。
会稽剡县多名山，故世居剡下。
父没，所传之声，不忍复奏，各造新弄，勃五部，颙十五部。
颙又制长弄一部，并传于世。
中书令王绥常携宾客造之，勃等方进豆粥，绥曰：闻卿善琴，试欲一听。
不答，绥恨而去。
桐庐县又多名山，兄弟复共游之，因留居止。
颙谓勃曰：颙随兄得闲，非有心于默语。
乃告时求海虞令，事垂行而勃卒，乃止。
桐庐僻远，难以养疾，乃出居吴下。
吴下士人共为筑室，聚石引水，植林开涧，少时繁密，有若自然。
乃述庄周大旨，著《逍遥论》，注《礼记·中庸》篇。
三吴将守及郡内衣冠要其同游野泽，堪行便往，不为矫介，众论以此多之。
高祖命为太尉行参军，琅邪王司马属，并不就。
宋国初建，令曰：前太尉参军戴颙、辟士韦玄，秉操幽遁，守志不渝，宜加旌引，以弘止退。
可散骑侍郎。
太祖元嘉二年，诏曰：新除通直散骑侍郎戴颙、太子舍人宗炳，并志托丘园，自求衡荜，恬静之操，久而不渝。
闲静少言，不慕荣利。
颙可国子博士，炳可通直散骑侍郎。
东宫初建，又征太子中庶子。
十五年，征散骑常侍，并不就。
衡阳王义季镇京口，长史张邵与颙姻通，迎来止黄鹄山。
山北有竹林精舍，林涧甚美。
颙憩于此涧，义季亟从之游，颙服其野服，不改常度。
为义季鼓琴，并新声变曲，其三调《游弦》、《广陵》、《止息》之流，皆与世异。
太祖每欲见之，尝谓黄门侍郎张敷曰：吾东巡之日，当晏戴公山也。
以其好音，长给正声伎一部。
颙合《何尝》、《白鹄》二声，以为一调，号为清旷。
自汉世始有佛像，形制未工，逵特善其事，颙亦参焉。
宋世子铸丈六铜像于瓦官寺，既成，面恨瘦，工人不能治，乃迎颙看之。
颙曰：非面瘦，乃臂胛肥耳。
既错减臂胛，瘦患即除，无不叹服焉。
十八年，卒，时年六十四。
陶潜，字渊明，或云渊明，字元亮，寻阳柴桑人也，曾祖侃，晋大司马。
曾祖翻，晋世高尚不仕。
先生不知何许人，不详姓字，宅边有五柳树，因以为号焉。闲静少言，不慕荣利。
矫生法赐。
尝著文章自娱，颇示己志，忘怀得失，以此自终。
其自序如此，时人谓之实录。
亲老家贫，起为州祭酒，不堪吏职，少日，自解归。州召主簿，不就。
躬耕自资，遂抱羸疾，复为镇军、建威参军。谓亲朋曰：聊欲弦歌，以为三径之资，可乎？
执事者闻之，以为彭泽令。
妻子固请种粳，乃使二顷五十亩种秫，五十亩种粳。
潜叹曰：我不能为五斗米折腰向乡里小人。
既自以心为形役，奚惆怅而独悲。
问征夫以前路，恨晨光之希微。
说亲戚之情话，乐琴书以消忧。农人告余以上春，将有事于西畴。
木欣欣以向荣，泉涓涓而始流。善万物之得时，感吾生之行休。
义熙末，征著作佐郎，不就。
江州刺史王弘欲识之，不能致也。
尝九月九日无酒，出宅边菊丛中坐久，值弘送酒至，即便就酌，醉而后归。
贵贱造之者，有酒辄设，潜若先醉，便语客：我醉欲眠，卿可去。
其真率如此。
郡将候潜值其酒熟，取头上葛巾漉酒，毕，还复著之。
自以曾祖晋世宰辅，耻复屈身后代，自高祖王业渐隆，不复肯仕。所著文章，皆题其年月，义熙以前，则书晋氏年号；
子夏言曰：死生有命，富贵在天。
少年来好书，偶爱闲静，开卷有得，便欣然忘食。
见树木交廕，时鸟变声，亦复欢尔有喜。
尝言五六月北窗下卧，遇凉风暂至，自谓是羲皇上人。
意浅识陋，日月遂往，缅求在昔，眇然如何。
疾患以来，渐就衰损，亲旧不遗，每以药石见救，自恐大分将有限也。恨汝辈稚小，家贫无役，柴水之劳，何时可免，念之在心，若何可言。
他人尚尔，况共父之人哉颍川韩元长，汉末名士，身处卿佐，八十而终，兄弟同居，至于没齿。
济北氾稚春，晋时操行人也，七世同财，家人无怨色。
潜元嘉四年卒，时年六十三。
少仁爱，好《老》、《易》，居县北石山下。
孙恩乱后饥荒，县令庾肃之迎出县南废头里，为立小宅，临溪，有山水之玩。
时复还石山精庐，与诸孤兄子共釜庾之资，困不改节。
受琴于戴逵，王敬弘深敬之。郡州府凡十二命，皆不就。
人拔其屋后笋，令人止之，曰：惜此笋欲令成林，更有佳者相与。
乃令人买大笋送与之。盗者惭不取，道虔使置其门内而还。
沈道虔，吴兴武康人也。
冬月无复衣，戴颙闻而迎之，为作衣服，并与钱一万。
道虔常无食，无以立学徒。
太祖闻之，遣使存问，赐钱三万，米二百斛，悉以嫁娶孤兄子。
征员外散骑侍郎，不就。
道虔年老，菜食，恆无经日之资，而琴书为乐，孜孜不倦。
太祖敕郡县令，随时资给。
元嘉二十六年，卒，时年八十二。
子慧锋，修父业，辟从事，皆不就。
祖恺之，晋右卫将军。
父涛，扬州主簿。
百年孝建元年卒山中，时年八十七。
人稍怪之，积久方知是硃隐士所卖，须者随其所堪多少，留钱取樵箬而去。
或遇寒雪，樵箬不售，无以自资，辄自搒船送妻还孔氏，天晴复迎之。
颇能言理，时为诗咏，往往有高胜之言。
郡命功曹，州辟从事，举秀才，并不就。
隐迹避人，唯与同县孔觊友善。觊亦嗜酒，相得辄酣，对饮尽欢。
百年家素贫，母以冬月亡，衣并无絮，自此不衣绵帛。
尝寒时就觊宿，衣悉夹布，饮酒醉眠，觊以卧具覆之，百年不觉也。
于是并辟太尉掾，皆不起。
除太子舍人，不就。
颜竣为东扬州，发教饷百年谷五百斛，不受。
时山阴又有寒人姚吟，亦有高趣，为衣冠所重。
义阳王昶临州，辟为文学从事，不起。
竣饷吟米二百斛，吟亦辞之。
蔡兴宗为会稽太守，饷百年妻米百斛，百年妻遣婢诣郡门奉辞固让，时人美之，以比梁鸿妻。
王素，字休业，琅邪临沂人也。
高祖翘之，晋光禄大夫。
素少有志行，家贫母老。
爱好文义，不以人俗累怀。
世祖即位，欲搜扬隐退，下诏曰：济世成务，咸达隐微，轨俗兴让，必表清节。
朕昧旦求善，思惇薄风，琅邪王素、会稽硃百年，并廉约贞远，与物无竞，自足皋亩，志在不移。宜加褒引，以光难进。
大明中，太宰江夏王义恭开府辟召，辟素为仓曹属；
太宗泰始六年，又召为太子中舍人，并不就。
素既屡被征辟，声誉甚高。
山中有蚿虫，声清长，听之使人不厌，而其形甚丑，素乃为《蚿赋》以自况。
七年，卒，时年五十四。
时又有宋平刘睦之、汝南州韶、吴郡褚伯玉，亦隐身求志。
睦之居交州，除武平太守，不拜。
筑室湖孰之方山，征员外散骑侍郎，征北行参军，不起。
伯玉居剡县瀑布山三十余载，扬州辟议曹从事，不就。
夫君子小人，类物之称。
蹈道则为君子，违之则为小人。
版筑，贱役也，太公起为周师，傅说去为殷相。
逮于二汉，兹道未革，胡广累世农夫，伯始致位公相；
黄宪牛医之子，叔度名重京师。
且任子居朝，咸有职业，虽七叶珥貂，见崇西汉，而侍中身奉奏事，又分掌御服。东方朔为黄门侍郎，执戟殿下。
郡县掾史，并出豪家，负戈宿卫，皆由势族，非若晚代，分为二途者也。
汉末丧乱，魏武始基，军中仓卒，权立九品。盖以论人才优劣，非为世族高卑。
因此相沿，遂为成法。
自魏至晋，莫之能改，州都郡正，以才品人，而举世人才，升降盖寡。
徒以冯藉世资，用相陵驾，都正俗士，斟酌时宜，品目少多，随事俯仰，刘毅所云下品无高门，上品无贱族者也。
岁月迁讹，斯风渐笃，凡厥衣冠，莫非二品，自此以还，遂成卑庶。
周、汉之道，以智役愚，台隶参差，用成等级；
魏晋以来，以贵役贱，士庶之科，较然有辨。
既而恩以幸生，信由恩固，无可惮之姿，有易亲之色。
孝建、泰始，主威独运，官置百司，权不外假，而刑政纠杂，理难遍通，耳目所寄，事归近习。
赏罚之要，是谓国权，出内王命，由其掌握，于是方途结轨，辐凑同奔。
人主谓其身卑位薄，以为权不得重。
曾不知鼠凭社贵，狐藉虎威，外无逼主之嫌，内有专用之功，势倾天下，未之或悟。
南金北毳，来悉方艚，素缣丹魄，至皆兼两，西京许、史，盖不足云，晋朝王、庾，未或能比。
民忘宋德，虽非一途，宝祚夙倾，实由于此。
呜呼《汉书》有《恩泽侯表》，又有《佞幸传》。今采其名，列以为《恩幸篇》云。
戴法兴，会稽山阴人也。
山阴有陈载者，家富，有钱三千万，乡人咸云：戴硕子三兒，敌陈载三千万钱。
大将军彭城王义康于尚书中觅了了令史，得法兴等五人，以法兴为记室令史。义康败，仍为世祖征虏、抚军记室掾。
上为江州，仍补南中郎典签。
上于巴口建义，法兴与典签戴明宝、蔡闲俱转参军督护。
孝建元年，加建武将军、南鲁郡太守，解舍人，侍太子于东宫。
大明二年，三典签并以南下预密谋，封法兴吴昌县男，明宝湘乡县男，闲高昌县男，食邑各三百户。闲时已卒，追加爵封。
法兴转员外散骑侍郎，给事中，太子旅贲中郎将，太守如故。
世祖亲览朝政，不任大臣，而腹心耳目，不得无所委寄。法兴颇知古今，素见亲待，虽出侍东宫，而意任隆密。
鲁郡巢尚之，人士之末，元嘉中，侍始兴王浚读书，亦涉猎文史，为上所知。孝建初，补东海国侍郎，仍兼中书通事舍人。
泰始二年，兼中书通事舍人，转给事中。
而法兴、明宝大通人事，多纳货贿，凡所荐达，言无不行，天下辐凑，门外成市，家产并累千金。
世祖崩，前废帝即位，法兴迁越骑校尉。
官至员外散骑侍郎。
时太宰江夏王义恭录尚书事，任同总己，而法兴、尚之执权日久，威行内外，义恭积相畏服，至是慑惮尤甚。
废帝未亲万机，凡诏敕施为，悉决法兴之手；尚书中事无大小，专断之。
帝常使愿兒出入市里，察听风谣，而道路之言，谓法兴为真天子，帝为应天子。愿兒因此告帝曰：外间云宫中有两天子，官是一人，戴法兴是一人。
法兴是孝武左右，复久在宫闱，今将他人作一家，深恐此坐席非复官许。
帝遂发怒，免法兴官，遣还田里，仍复徙付远郡，寻又于家赐死，时年五十二。
死一宿，又杀其二子，截法兴棺，焚之，籍没财物。法兴能为文章，颇行于世。
死后，帝敕巢尚之曰：吾纂承洪基，君临万国，推心勋旧，著于遐迩。不谓戴法兴恃遇负恩，专作威福，冒宪黩货，号令自由，积衅累愆，遂至于此。
卿等忠勤在事，吾乃具悉，但道路之言，异同纷纠，非唯人情骇愕，亦玄象违度，委付之旨，良失本怀。吾今日亲览万机，留心庶事，卿等宜竭诚尽力，以副所期。
尚之时为新安王子鸾抚军中兵参军、淮陵太守。乃解舍人，转为抚军谘议参军，太守如故。
太宗泰始二年，诏曰：故越骑校尉吴昌县开国男戴法兴，昔从孝武，诚勤左右，入定社稷，预誓河山。
及出侍东储，竭尽心力，婴害凶悖，朕甚愍之。可追复削注，还其封爵。
有司奏以法兴孙灵珍袭封。
又诏曰：法兴小人，专权豪姿，虽虐主所害，义由国讨，不宜复贪人之封，封爵可停。
太宗初，复以尚之兼中书通事舍人、南清河太守。
二年，迁中书侍郎，太守如故。
晋安王子勋平后，以军守管内，封邵陵县男，食邑四百户，固辞不受。
转黄门侍郎，出为新安太守，病卒。
李道兒，临淮人。
本为湘东王师，稍至湘东国学官令。
太宗即位，稍进至员外散骑侍郎，淮陵太守。
四年，病卒。
以书补中书令史。
世祖使传命，失旨，遣出，不听复入六门。
太宗镇彭城，以补典签，署内监。
及即位，为南台侍御史，稍至员外散骑侍郎，南兰陵太守。
以破晋陵功，增邑百户，并前六百户。
五年，出侍东宫，复兼中书通事舍人。
后废帝即位，自太子翊军校尉迁右军将军，太守、兼舍人如故。
执权既久，家产丰积，豪丽虽不及佃夫，而精整过之。
元徽二年，太尉桂阳王休范奄至新亭，佃夫留守殿内，而道隆领羽林精兵向硃雀门。
时贼已至航南，道隆忽召镇军将军刘勔于石头，勔至，命开航，道隆怒曰：贼至但当急击，宁可开航自弱邪勔不敢复言。
催勔进战，勔度航便败，贼乘胜径进，道隆弃众走向台，所乘马连耸跼不肯前，遂为贼兵及，见杀。
事平，车驾临哭，赠辅国将军、益州刺史。
子法贞嗣。
索头虏姓托跋氏，其先汉将李陵后也。
陵降匈奴，有数百千种，各立名号，索头亦其一也。
晋初，索头种有部落数万家在云中。
惠帝末，并州刺史东嬴公司马腾于晋阳为匈奴所围，索头单于猗驰遣军助腾。
怀帝永嘉三年，驰弟卢率部落自云中入雁门，就并州刺史刘琨求楼烦等五县，琨不能制，且欲倚卢为援，乃上言：卢兄驰有救腾之功，旧勋宜录，请移五县民于新兴，以其地处之。
琨又表封卢为代郡公。
愍帝初，又进卢为代王，增食常山郡。
其后卢国内大乱，卢死，子又幼弱，部落分散。
卢孙什翼鞬勇壮，众复附之，号上洛公，北有沙漠，南据阴山，众数十万。
其后为苻坚所破，执还长安，后听北归。
鞬死，子开字涉珪代立。
晋孝武太元二十一年，垂死，开率十万骑围中山。
明年四月，克之，遂王有中州，自称曰魏，号年天赐。
元年，治代郡桑乾县之平城。
立学官，置尚书曹。
其俗以四月祠天，六月末率大众至阴山，谓之却霜。
阴山去平城六百里，深远饶树木，霜雪未尝释，盖欲以暖气却寒也。
死则潜埋，无坟垄处所，至于葬送，皆虚设棺柩，立冢椁，生时车马器用皆烧之以送亡者。
开暴虐好杀，民不堪命。
先是，有神巫诫开当有暴祸，唯诛清河杀万民，乃可以免。
开乃灭清河一郡，常手自杀人，欲令其数满万。
或乘小辇，手自执剑击檐辇人脑，一人死，一人代，每一行，死者数十。
夜恆变易寝处，人莫得知，唯爱妾名万人知其处。
万人与开子清河王私通，虑事觉，欲杀开，令万人为内应。
开临死，曰：清河、万人之言，乃汝等也。
是岁，安帝义熙五年。
开次子齐王嗣字木末，执清河王，对之号哭，曰：人生所重者父，云何反逆。
逼令自杀，嗣代立，谥开道武皇帝。
十三年，高祖西伐长安，嗣先娶姚兴女，乃遣十万骑屯结河北以救之，大为高祖所破，事在硃超石等传。
于是遣使求和，自是使命岁通。
高祖遣殿中将军沈范、索季孙报使，反命已至河，未济，嗣闻高祖崩问，追执范等，绝和亲。
太祖即位，方遣范等归。
永初三年十月，嗣自率众至方城，遣郑兵将军扬州刺史山阳公达奚斤、吴兵将军广州刺史苍梧公公孙表、尚书滑稽，领步骑二万余人，于滑台西南东燕县界石济南渡，辎重弱累自随。
滑台戍主、宁远将军、东郡太守王景度驰告冠军将军、司州刺史毛德祖，戍虎牢，遣司马翟广率参军庞谘、上党太守刘谈之等步骑三千拒之。
军次卷县土楼，虏徙营滑台城东二里，造攻具，日往胁城。
德祖以滑台戍人少，使翟广募军中壮士，遣宁远将军刘芳之率领，助景度守。
德祖又遣讨虏将军、弘农太守窦应明领五百人，建武将军窦霸领二百五十人，并以水军相继发，咸受翟广节度。
初，亡命司马楚之等常藏窜陈留郡界，虏既南渡，驰相要结，驱扇疆场，大为民患。
德祖遣长社令王法政率五百人据邵陵，将刘怜领二百骑至雍丘以防之。
楚之于白马县袭怜，为怜所破。
会台送军资至，怜往迎之，而酸枣民王玉知怜南，驰以告虏；
陈留太守严慢为虏所获，虏即用王玉为陈留太守，给兵守仓垣。
十一月，虏悉力攻滑台城，城东北崩坏，王景度出奔；景度司马阳瓚坚守不动，众溃，抗节不降，为虏所杀。
窦应明击虏辎重于石济，破之，杀贼五百余人，斩其戍主囗连内头、张索兒等。
应明自石济赴滑台，闻城已没，遂进屯尹卯，窦霸驰就翟广。
虏既克滑台，并力向广等，力不敌，引退，转斗而前，二日一夜，裁行十许里。虏步军续至，广等矢尽力竭，大败，广、霸、谈之等各单身迸还。
虏乘胜遂至虎牢，德祖出步骑欲击之，虏退屯土楼，又退还滑台。
长安、魏昌、蓝田三县民居在虎牢下，德祖皆使入城。
虏别遣黑槊公率三千人至河阳，欲南渡取金墉。
德祖遣振威将军、河阴令窦晃五百人戍小垒，缑氏令王瑜四百人据监仓，巩令臣琛五百人固小平，参军督护张季五百人屯牛兰，又遣将领马队，与洛阳令杨毅合二百骑，缘河上下，随机赴接。
十二月，虏置守于洛川小垒，德祖遣翟广驰往击之，虏退走。
广安立守防，修治城坞，复还虎牢。
豫州刺史刘粹遣治中高道瑾领步骑五百据项，又遣司马徐琼继之，台遣将辅伯遣、姚珍、杜坦、梁灵宰等水步诸军续进。
徐州刺史王仲德率军次湖陆。
黑槊公遣长史将千人逼窦晃、杨毅，晃等逆击，禽之，生获二百人。
其后郑兵将军五千骑掩袭晃等，黑槊渡与并力，四面攻垒，晃等力少众散，晃、毅皆被重创。
虏将安平公鹅青二军七千人南渡，于确磝东下，至泗渎口，去尹卯百许里。兗州刺史徐琰委军镇走，于是泰山诸郡并失守。
郑兵与公孙表及宋兵将军、交州刺史交址侯普几万五千骑，复向虎牢，于城东南五里结营，分步骑自成皋开向虎牢外郭西门。
少帝景平元年正月，郑兵分军向洛，攻小垒，小垒守将窦晃拒战，陷没，河南太守王涓之弃金墉出奔。
自虏分军向洛，德祖每战辄破之。
虏安平公诸军就滑台，西就郑兵，共攻虎牢。
郑兵既克金墉，复还虎牢，德祖于城内穴城，入七丈，二道，出城外，又分作六道，出虏阵后。
募敢死之士四百人，参军范道基率二百人为前驱，参军郭王符、刘规等以二百人为后系，出贼围外，掩袭其后。
虏阵扰乱，斩首数百级，焚烧攻具。
虏又遣楚兵将军徐州刺史安平公涉归幡能健、越兵将军青州刺史临菑侯薛道千、陈兵将军淮州刺史寿张子张模东击青州，所向城邑皆奔走。
冠军将军、青州刺史竺夔镇东阳城，闻虏将至，敛众固守。
龙骧将军、济南太守垣苗率二府郡文武奔就夔。夔与将士盟誓，居民不入城者，使移就山阻，烧除禾稼，令虏至无所资。
虏众向青州，前后济河凡六万骑。
三月，三万骑前追胁。
城内文武一千五百人，而半是羌蛮流杂，人情骇惧。
竺夔夜遣司马车宗领五百人出城掩击，虏众披退。
夔夜使殿中将军竺宗之、参军贾元龙等领百人，于杨水口两岸设伏。
虏又进营水南，去城西北四里。
嗣自鄴遣兵益虎牢，增围急攻，郑兵于虎牢率步骑三千，攻颍川太守李元德于许昌。
车骑参军王玄谟领千人，助元德守，与元德俱散败。
虏即用颍川人庾龙为颍川太守，领骑五百，并发民丁以戍城。
德祖出军击公孙表，大战，从朝至晡，杀虏数百。
会郑兵军从许昌还，合围，德祖大败，失甲士千余人，退还固城。
嗣又于鄴遣万余人从白沙口过河，于濮阳城南寒泉筑垒。
朝议以：项城去虏不远，非轻军所抗，使刘粹召高道瑾还寿阳。
若沈叔狸已进，亦宜且追。
粹以虏攻虎牢，未复南向，若便摄军舍项城，则淮西诸郡，无所凭依。沈叔狸已顿肥口，又不宜便退。
时李元德率散卒二百人至项，刘粹使助高道瑾戍守，请宥其奔败之罪，朝议并许之。
檀道济至彭城，以青、司二州并急，而所领不多，不足分赴，青州道近，竺夔兵弱，先救青州。
竺夔遣人出城作东西南堑，虏于城北三百余步凿长围。
夔遣参军闾茂等领善射五十人，依墙射虏，虏骑数百驰来围墙，墙内纳射，固墙死战。
虏下马步进，短兵接，城上弓弩俱发，虏乃披散。
虏遂填外堑，引高楼四所，虾蟆车二十乘，置长围内。
夔先凿城北作三地道，令通外堑，复凿里堑，内去城二丈作子堑，遣三百余人出地道，欲烧虏攻具。
时回风转焰，火不得燃，虏兵矢横下，士卒多伤，敛众还入。
虏填三堑尽平，唯余子堑，虾蟆车所不及。
虏以橦攻城，夔募人力，于城上系大磨石堆之；
又出于子堑中，用大麻絙张骨骨，攻车近城，从地道中多人力挽令折。
虏复于城南掘长围，进攻逾急。
夔能持重，垣苗有胆干，故能坚守移时。
然被攻日久，城转毁坏，战士多死伤，余众困乏，旦暮且陷，檀道济、王仲德兼行赴之。
刘粹遣李元德袭许昌，庾龙奔迸，将宋晃追蹑，斩龙首。
元德因留绥抚，并上租粮。
虏悦勃大肥率三千余骑，破高平郡所统高平、方与、任城、金乡、亢父等五县，杀略二千余家，杀其男子，驱虏女弱。
兗州刺史郑顺之戍湖陆，以兵卒不敢出。
冠军将军申宣戍彭城，去高平二百余里，惧虏至，移郭外居民，并诸营署，悉入小城。
嗣又遣并州刺史伊楼拔助郑兵攻虎牢，填塞两堑。德祖随方抗拒，颇杀虏，而将士稍零落。
四月壬申，虏闻道济将至，焚烧器械，弃青州走。
竺夔上言东阳城被攻毁坏，不可守，移镇长广之不其城。
夔以固守功，进号前将军，封建陵县男，食邑四百户。夔字祖季，东莞人也。
嗣自率大众至鄴。
停洛数日，渡河北归。
虏安平公等诸军从青州退还，径趋滑台；
道济于泰山分遣仲德向尹卯，道济停军湖陆。
仲德未至尹卯，闻虏已远，还就道济，共装治水军。
虎牢被围二百日，无日不战，德祖劲兵战死殆尽，而虏增兵转多。
虏撞外城，德祖于内更筑三重，仍旧为四，贼撞三城已毁，德祖唯保一城，昼夜相拒，将士眼皆生创，死者太半。
德祖昔在北，与虏将公孙表有旧，表有权略，德祖患之，乃与交通音问，密遣人说郑兵，云表与之连谋，每答表书，辄多所治定。
表以书示郑兵，郑兵倍疑之，言于嗣，诛表。
虏众盛，檀道济诸救军并不敢进。
刘粹据项城，沈叔狸屯高桥。
二十一日，虏作地道偷城内井，井深四十丈，山势峻峭，不可得防。
至其月二十三日，人马渴乏饥疫，体皆干燥，被创者不复出血。
自德祖及翟广、窦霸，凡诸将佐及郡守在城内者，皆见囚执，唯上党太守刘谈之、参军范道基将二百人突围南还。
城将溃，将士欲扶德祖出奔，德祖曰：我与此城并命，义不使此城亡而身在也。
嗣重其固守之节，勒众军生致之，故得不死。
陛下殷忧谅暗，委政自下，臣等谋猷浅蔽，托付无成，遂令致节之臣，抱忠倾覆，将士歼辱，王略亏挫，上坠先规，下贻国耻。
德祖，荥阳南武阳人也。晋末自乡里南归。
初为冠军参军、辅国将军，道规为荆州，德祖为之将佐。
高祖北伐，以为王镇恶龙骧司马；加建武将军。
为镇恶前锋，斩贼宁朔将军赵玄石于柏谷，破弘农太守尹雅于梨城，又破贼大帅姚难于泾水，斩其镇北将军姚强。
镇恶克立大功，盖德祖之力也。
长安平定，以为龙骧将军、扶风太守，仍迁秦州刺史，将军如故。
时佛佛虏为寇，复以德祖为王镇恶征虏司马，寻复为桂阳公义真安西参军、南安太守，将军如故。
复徙冯翊太守。
高祖东还，以德祖督司州之河东平阳二郡诸军、辅国将军、河东太守，代并州刺史刘遵考戍蒲坂。
长安不守，合部曲还彭城，除世子中兵参军，将军如故。
高祖践阼，进号冠军。
论前后功，封观阳县男，食邑四百户。
又除督司雍并三州豫州之颍川兗州之陈留诸军事、司州刺史，将军如故。
太祖元嘉六年，死于虏中，时年六十五。
世祖大明元年，以德祖弟子熙祚第二息诩之绍德祖封。
虏既克虎牢，留兵居守，余众悉北归。
可追赠给事中，并存恤遗孤，以慰存亡。
尚书令傅亮议瓚家在彭城，宜即以入台绢一百匹，粟三百斛赐给。
文士颜延之为诔焉。
龙骧将军兗州刺史徐琰、东郡太守王景度并坐失守，钳髡居作，琰五岁，景度四岁。
时宣威将军、颍川太守李元德戍许昌，仍除荥阳太守，督二郡军事。其年十一月，虏遣军并招集亡命，攻逼许昌城，以土人刘远为荥阳太守。
李元德欲出战，兵仗少，至夜，悉排女墙散溃，元德复奔还项城。
虏又围汝阳，太守王公度将十余骑突围奔项城。
虏又破邵陵县，残害二千余家，尽杀其男丁，驱略妇女一万二千口。
刘粹遣将姚耸夫率军助守项城，又遣司马徐琼五百人继之。
虏掘破许昌城，又毁坏钟离城，以立疆界而还。
嗣死，谥曰明元皇帝，子焘字佛狸代立。
母杜氏，冀州人，入其宫内，生焘。
嗣初立慕容氏女为后，又娶姚兴女，并无子，故焘得立。
壮健有筋力，勇于战斗，忍虐好杀，夷、宋畏之。
元嘉五年，使大将吐伐斤西伐长安，生禽赫连昌于安定，封昌为公，以妹妻之。
昌弟赫连定在陇上，吐伐斤乘胜以骑三万讨定；
定设伏于陇山弹筝谷破之，斩吐伐斤，尽坑其众。
定率众东还，后克长安，焘又自攻不克，乃分军戍大城而还。
焘常使昌侍左右，常共单马逐鹿，深入山涧。
昌素有勇名，诸将咸谓昌不可亲，寿曰：天命有在，亦何所惧。
赫连氏有名卫臣者，种落在朔方塞外，部落千余户。
朔方以西，西至上郡，东西千余里，汉世徙谪民居之，土地良沃。
苻坚时，卫臣入塞寄田，春来秋去。
开颇有学问，晓天文。
坚云中护军贾雍掠其田者，获生口马牛羊，坚悉以还之，卫臣感恩，遂称臣入居塞内，其后渐强盛。
卫臣死，子佛佛骁猛有谋算，远近杂种皆附之。
姚兴与相抗，兴覆军丧众，前后非一，关中为之伤残。
高祖入长安，佛佛震慑不敢动。
高祖东还，即入寇北地。
安西将军义真之归也，佛佛遣子昌破之青泥，俘囚诸将帅，遂有关中，自称尊号，号年曰真兴元年。京兆人韦玄隐居养志，有高名，姚兴备礼征，不起；
以乌弈肝有武用，以为太子。
高祖辟为相国掾，宋台通直郎，又并不就。
佛佛大怒，曰：姚兴及刘公相征召，并不起，我有命即至，当以我殊类，不可理其故耶杀之。
元嘉二年，佛佛死，昌立，至是为焘所兼。
焘西定陇右，东灭黄龙，海东诸国，并遣朝贡。
七年三月，诏曰：河南，中国多故，湮没非所，遗黎荼炭，每用矜怀。今民和年丰，方隅无事，宜时经理，以固疆场。
可简甲卒五万，给右将军到彦之，统安北将军王仲德、兗州刺史竺灵秀舟师入河；
后将军长沙王义欣可权假节，率见力三万，监征讨诸军事。
先遣殿中将军田奇衔命告焘：河南旧是宋土，中为彼所侵，今当修复旧境，不关河北。
焘大怒，谓奇曰：我生头发未燥，便闻河南是我家地，此岂可得河南。
必进军，今权当敛戍相避，须冬行地净，河冰合，自更取之。
太祖以前征虏司马、南广平太守尹冲为督司雍并三州豫州之颍川兗州之陈留二郡诸军事、奋威将军、司州刺史，戍虎牢。
十一月，虏大众南渡河，彦之败退，洛阳、滑台、虎牢诸城并为虏所没。
尹冲及司马荥阳太守崔模抗节不降，投堑死。
冲字子顺，天水冀人也。
先为姚兴吏部郎，与兴子广平公弼结党，欲倾兴太子泓；泓立，冲与弟弘俱逃叛南归。
太祖与江夏王义恭书曰：尹冲诚节志概，继踪古烈，以为伤惋，不能已已。
抚剑怀感激，志气若云浮。愿想凌扶摇，弭旆拂中州。
其后，焘又遣使通好，并求婚姻，太祖每依违之。
十七年，焘号太平真君元年。
我大魏之兴，德配二仪，与造化并立。
逮我烈祖，重之圣明，应运龙飞，廓清燕、赵。
圣朝承王业之资，奋神武之略，远定三秦，西及葱岭，东平辽碣，海隅服从，北暨钟山，万国纳贡，威风所扇，想彼朝野，备闻威德。往者刘、石、苻、姚，递据三郡，司马琅邪，保守扬、越，绵绵连连，绵历年纪。
故我朝庭解甲，息心东南之略，是为不欲违先故之大信也。
去庚午年，密结赫连，侵我牢、洛，致师徒丧败，举军囚俘。
我朝庭仁弘，不穷人之非，不遂人之过，与彼交和，前好无改。昔南秦王杨玄识达天运，于大化未及之前，度越赫连，远归忠款。
玄既即世，弟难当忠节愈固，上请纳女，连婚宸极，任土贡珍，自比内郡，汉南白雉，登俎御羞，朝庭嘉之，授以专征之任。
难当将其妻子，及其同义，告败关下。
是若可忍，孰不可忍是以分命吾等磬声之臣，助难当报复。
使持节、侍中、都督雍秦二州诸军事、安西将军、建兴公吐奚爱弼，率南秦王杨难当自祁山南出，直冲建安，令南秦自遣信臣，招集旧户。
散骑常侍、安南将军、雍州刺史、南平公娥后延出自骆谷，直截汉水。
使持节、侍中、都督梁益宁三州诸军事、领护西戎校尉、镇西大将军、开府仪同三司、扬州刺史晋琅邪王司马楚之南趣寿春。
十道并进，连营五千，步骑百万，隐隐桓桓。
若众军就临，将令南海北泛，江湖南溢，高岸垫为浦泽，深谷积为丘陵。
晋余黎民，将云集雾聚，仇池之师，τ区山谷之中，何能自固。
彼之所谓肆忿于目前之小得，以至于败亡之大失也。
昔信陵君济穷鸠之危，义士归之，故我朝廷欲救难当投命之诚，为此举动。
既而爱惜前好，犹复沈吟，多杀生生，在之一亡十，仁者之所不为。
若摄兵还反，复南秦之国，则诸军同罢，好穆如初；
若距我义言，很愎遂往，败国亡身，必成噬齐之悔。
知以杨难当投命告败，比之穷鸠，欲动众以相存拯。
杨氏先世以来，受晋爵号，修职守籓，为我西服。
十载之中，再造逆乱，号年建义，猖狂妄作，为臣不忠，宜加诛讨。
又知难当称臣彼国，宜是顾畏首尾，两属求全。
果是纯臣，服事于魏，何宜与人和亲，而听臣下纵逸。
昔景平之末，国祚中微，彼乘我内难，侵我司、兗，是以七年治兵，义在经略，三帅涉河，秋豪不犯。
彼伺我军，仍相掩袭，俘我甲土，翦我边民，是彼有两曲，我有二直也。
司马楚、文思亡命窜伏，鲁轨、刁雍实为虿尾，而拥其逋逃，开其疆场。
元显无子，焉得天助，谬称假托，何足以云。又讥窃兴师旅，不相关移，若如来言，又非所受。
黄龙国王受我正朔，且渠茂虔父子归款，彼皆残灭俘馘，岂有先言。
我今北征，先除有足之寇。
仆闻师曲为老，义作乱雄，言贵称情，不在夸大。
移书本诣梁、益，而谬来鄙府，大人不远，幸无过谈。
二十年，焘以国授其太子，下书曰：朕承祖宗重光之绪，思阐洪基，恢隆万世。
自经营天下，平暴除逆，扫清不顺，武功既昭，而文教未阐，非所以崇太平之治也。
今者域内安逸，百姓富昌，军国异容，宜定制度，为万世之法。
夫阴阳有往复，四时有代序，授子任贤，安全相附，所以休息疲劳，式固长久，成其禄福，古今不易之典也。
诸朕功臣，勤劳日久，皆当致仕归第，雍容高爵，颐神养寿，朝请随时，飨宴朕前，论道陈谋而已，不须复亲有司苦剧之职。
其令皇太子嗣理万机，总统百揆，更举贤良，以被列职，皆取后进明能，广启选才之路，择人授任而黜陟之。
故孔子曰：后生可畏，焉知来者之不如今。
主者明为科制，宣敕施行。
于是王公以下上书太子皆称臣，首尾与表同，唯用白纸为异。是岁，焘伐芮芮虏，大败而还，死者十六七。
二十三年，虏安南平南府又移书兗州，以南国侨置州，不依城土，多滥北境名号，又欲游猎具区。
先是，虏中谣言：灭虏者吴也。
焘甚恶之。
二十三年，北地泸水人盖吴，年二十九，于杏城天台举兵反虏，诸戎夷普并响应，有众十余万。焘闻吴反，恶其名，累遣军击之，辄败。
自灵祚南迁，祸缠神土，二京失统，豹狼纵毒，苍元蹈犬噬之悲，旧都哀荼蓼之痛。
今平城遗虐，连兵大坛，东西狼顾，威形莫接，长安孤危，河、洛不戍，平阳二孽，世连土宇，拥率部落，控弦五万，东屯潼塞，任质军门。
私署安西将军常山白广平练甲高平，进师汧、陇。
北漠护军结驷连骑，提戈载驱。
伏愿陛下给一旅之众，北临河、陕，赐臣威仪，兼给戎械，进可以厌捍凶寇，覆其巢窟，退可以宣国威武，镇御旧京。使中都有鸣鸾之响，荒余怀来苏之德。
谨遣使人赵绾驰表丹诚。
焘遣军屡败，乃自率大众攻之。
臣闻天无二日，地无二主。
昔中都失统，九域分崩，群凶丘列于天邑，飞鸮鸱目于四海。
先皇慈怀内发，愍及戎荒，翦伪羌于长安，雪黎民之荼炭，政教既被，民始宁苏。
天未忘难，祸乱仍起，猃狁侏张，侵暴中国，使长安为豺狼之墟，鄴、洛为蜂蛇之薮，纵毒生民，虐流兆庶，士女能言，莫不叹愤。
凡所经过，莫不残害。
倾首东望，仰希拯接，咸同旱苗之待天泽，赤子之望慈亲。
臣仰恩天时，以义伐暴，辄东西结连，南北树党，五州同盟，迭相要契。
虏主二月四日倾资倒库，与臣连营，接刃交锋，无日不战，获贼过半，伏尸蔽野。
若天威既震，足使奸虏溃亡，遗民小大，咸蒙生造。
太祖诏曰：北地盖吴，起众秦川，华戎响附，奋其义勇，频烦克捷，屡遣表疏，远效忠款，志枭逆虏，以立勋绩。
宜加爵号，褒奖乃诚，可以为使持节、都督关陇诸军事、安西将军、雍州刺史、北地郡公。
使雍、梁遣军界上，以相援接。
焘攻吴大小数十战，不能克。
太祖遣使送雍、秦二州所统郡及金紫以下诸将印合一百二十一纽与吴，使随宜假授。
吴弟吾生率余众入木面山，皆寻破散。
其年，太原民颜白鹿私行入荒，为虏所录，相州刺史欲杀之，白鹿诈云青州刺史杜骥使其归诚。
相州刺史送白鹿至桑乾，焘喜曰：我外家也。
使其司徒崔浩作书与骥，使司徒祭酒王琦赍书随白鹿南归。遣从弟高梁王以重军延骥，入太原界，攻冀州刺史申恬于历城，恬击破之。
加建武将军。
杜骥遣其宁朔府司马夏侯祖欢、中兵参军吉渊驰往赴援，虏破略太原，得四千余口，牛六千余头。
寻又寇兗、青、冀三州，遂及清东，杀略甚众。
自缨绋世务，情兼家国，徒存日昃，终有惭德。
不睹南云阴，但见胡风起。
时疆场埸多相侵盗。
仆以不德，荷国荣宠，受任边州，经理民物，宣播政化，鹰扬万里，虽尽节奉命，未能令上化下布，而下情上达也。
比者以来，边民扰动，互有反逆，无复为害，自取诛夷。
死亡之余，雉菟逃窜，南入宋界，聚合逆党，频为寇掠，杀害良民，略取资财，大为民患。
此之界局，与彼通连，两民之居，烟火相接，来往不绝，情伪繁兴。
是以南奸北入，北奸南叛，以类推之，日月弥甚。
奸宄之人，数得侵盗之利，虽加重法，不可禁止。
仆常申令境局，料其奸源，而彼国牧守，纵不禁御，是以遂至滋蔓，寇扰疆场。譬犹蚤虱疥癣，虽为小疴，令人终岁不安。
当今上国和通，南北好合，唯边境民庶，要约不明。
自古列国，封疆有畔，各自禁断，无复相侵，如是可以保之长久，垂之永世。
故上表台阁，驰书明晓，自今以后，魏、宋二境，宜使人迹不过。
自非聘使行人，无得南北。
边境之民，烟火相望，鸡狗之声相闻，至老死不相往来，不亦善乎又能此亡彼归，彼亡此致，则自我国家所望于仁者之邦也。
知以边氓扰动，多有叛逆，欲杜绝奸宄，两息民患；
又欲迭送奔亡，禁其来往。
但彼和好以来，矢言每缺，侵轶之弊，屡违义举，任情背畔，专肆暴略，岂唯窃犯王黎，乃害及行使。
往岁擅兴戎旅，祸加孩耄，罔顾善邻之约，不惟疆域之限。
疆场之民，有自来矣，且相期有素，本不介怀。
若于本欲消奸弭暴，永存匪石，宜先谨封守，斥遣诸亡，惊蹄逸镞，不妄入境，则边城之下，外户不闭。
王制严明，岂当独负来信。
往诚未布，能不愧怍，当重约示，以副至怀。
二十七年，焘自率步骑十万寇汝南。
初，焘欲为边寇，声云猎于梁川。
太祖虑其侵犯淮、泗，乃敕边戍：小寇至，则坚守拒之；大众来，则拔民户归寿阳。
诸戍侦候不明，虏奄来入境，宣威将军陈南顿二郡太守郑绲、绥远将军汝南颍川二郡太守郭道隐并弃城奔走。
虏掠抄淮西六郡，杀戮甚多。
攻围悬瓠城，城内战士不满千人。
先是，汝南、新蔡二郡太守徐遵之去郡，南平王铄时镇寿阳，遣左军行参军陈宪行郡事。
宪婴城固守，焘尽锐以攻之，宪自登郭城督战。
起楼临城，飞矢雨集，冲车攻破南城，宪于内更筑捍城，立栅以补之。
虏肉薄攻城，死者甚众，宪将士死伤亦过半。
时世祖镇彭城，太祖遣队主吴香炉乘驿敕世祖，遣千骑，赍三日粮袭之。
世祖发百里内马，得千五百匹。
众议举别驾刘延孙为元帅，延孙辞不肯行，举参军刘泰之自代。
世祖以问司马王玄谟、长史张暢，暢等并赞成之。
乃分为五军，以泰之为元帅，与安北骑兵行参军垣谦之、田曹行参军臧肇之、集曹行参军尹定、武陵国左常侍杜幼文五人，各领其一。谦之领泰之军嗣殿中将军程天祚督战，至谯城，更简阅人马，得精骑千一百匹，直向汝阳。
虏不意奇兵从北来，大营在汝阳北，去城三里许。
泰之等至，虏都不觉，驰入袭之，杀三千余人，烧其辎重。
营内有数区氈屋，屋中皆有帐，器仗甚精，食具皆是金银，帐内诸大主帅，悉杀之。
虏众一时奔散，因追之，行已经日，人马疲倦，引还汝南。
城内有虏一幢，马步可五百，登城望知泰之无后继，又有别帅钜鹿公余嵩自虎牢至，因引出击泰之。
泰之军未食，旦战已疲劳，结阵未及定，垣谦之先退，因是惊乱，弃仗奔走。行迷道趋溵水，水深岸高，人马悉走水争渡，泰之独不去，曰：丧败如此，何面复还。
下马坐地，为虏所杀。
肇之溺水死，天祚为虏所执，谦之、定、幼文及将士免者九百余人，马至者四百匹。
世祖降安北之号为镇军将军，玄谟、延孙免官，暢免所领沛郡，谦之伏诛，定、幼文付尚方。
焘初闻汝阳败，又传彭城有系军，大惧，谓其众曰：但闻淮南遣军，乃复有奇兵出。
今年将堕人计中。
即烧攻具，欲走。
会泰之死问续至，乃停寿阳。
遣刘康祖救悬瓠，焘亦遣任城公拒康祖，与战破之，斩任城。
焘攻城四十二日不拔，死者甚多，任城又死，康祖救军渐进，乃委罪大将，多所斩戮，倍道奔走。
太祖嘉宪固守，诏曰：右军行参军、行汝南新蔡二郡军事陈宪，尽力捍御，全城摧寇，忠敢之效，宜加显擢，可龙骧将军、汝南新蔡二郡太守。
又以布万匹委宪分赐汝南城内文武吏民战守勤劳者。
焘虽不克悬瓠，而虏掠甚多，南师屡无功，为焘所轻侮。
彼前使间谍，詃略奸人，窃闻硃修之、申谟，近复得胡崇之，败军之将，国有常刑，乃皆用为方州，虞我之隙，以自慰庆。
得我普钟蔡一竖子，何所损益，无异得我举国之民，厚加奉养。
禽我卑将卫拔，非其身，各便锁腰苦役以辱之。
观此所行，足知彼之大趣，辨校以来，非一朝一夕也。
为大丈夫之法，何不自来取之，而以货詃引诱我边民，募往者复除七年，是赏奸人也。
彼往日北通芮芮，西结赫连、蒙逊、吐谷浑，东连冯弘、高丽。
凡此数国，我皆灭之。
以此而观，彼岂能独立芮芮吴提以死，其子菟害真袭其凶迹，以今年二月复死。
我往之日，彼作何方计，为堑城自守，为筑垣以自鄣也。
彼土小雨，水便迫掖，彼能水中射我也。
我显然往取扬州，不若彼翳行窃步也。
彼来侦谍，我已禽之放还，其人目所尽见，委曲善问之。
彼前使裴方明取仇池，既得，疾其勇功，不能容。
有臣如此，尚杀之，乌得与我校邪彼非敌也。
何时与彼交战，昼则遣骑围绕，夜则离彼百里宿去，彼人民好，降我者驱来，不好者尽刺杀之。
近有谷米，我都啖尽，彼军复欲食啖何物，能过十日邪？
彼吴人正有斫营伎，我亦知彼情，离彼百里止宿，虽彼军三里安逻，使首尾相次，募人裁五十里，天自明去，此募人头何得不输我也。
彼谓我攻城日，当掘堑围守，欲出来斫营，我亦不近城围彼，止筑堤引水，灌城取之。
彼扬州城南北门有两江水，此二水引用，自可如人意也。
知彼公时旧臣，都已杀尽，彼臣若在，年几虽老，犹有智策，今已杀尽，岂不天资我也。
取彼亦不须我兵刃，此有能祝婆罗门，使鬼缚彼送来也。
此后复求通和，闻太祖有北伐意，又与书曰：彼此和好，居民连接，为日已久，而彼无厌，诱我边民，其有往者，复之七年。去春南巡，因省我民，即使驱还。
今闻彼自来，设能至中山及桑乾川，随意而行，来亦不迎，去亦不送。
彼年已五十，未尝出户，虽自力而来，如三岁婴兒，复何知我鲜卑常马背中领上生活。
更无余物可以相与，今送猎白鹿马十二匹并氈药等物。彼来马力不足，可乘之。
虏近虽摧挫，兽心靡革，驱逼遗氓，复规窃暴。
比得河朔秦雍华戎表疏，归诉困棘，跂望绥拯，潜相纠结，以候王师。并陈芮芮此春因其来掠，掩袭巢窟，种落畜牧，所亡太半，连岁相持，于今未解。
又猜虐互发，亲党诛残，根本危敝，自相残殄。
可遣宁朔将军王玄谟率太子步兵校尉沈庆之、镇军谘议参军申坦等，戈船一万，前驱入河。
使持节、督青冀幽三州徐州之东安东莞二郡诸军事、辅国将军、青冀二州刺史霄城侯萧斌，推三齐之锋，为之统帅。
持节、都督徐兗青冀幽五州豫州之梁郡诸军事、镇军将军、徐兗二州刺史武陵王骏，总四州之众，水陆并驱。
太子左卫率始兴县五等侯臧质勒东宫禁兵，统骁骑将军安复县开国侯王方回、建武将军安蛮司马新康县开国男刘康祖、右军参军事梁坦步骑十万，径造许、洛。
东西齐举，宜有董一，使持节、侍中、都督扬南徐二州诸军事、太尉、领司徒、录尚书、太子太傅、国子祭酒江夏王义恭，德望兼崇，风略遐被，即可三府文武，并被以中仪精卒，出次徐方，为众军节度。
别府司空府使所督诸镇，各遣虎旅，数道争先。
督梁南北秦三州诸军事、绥远将军、西戎校尉、梁南北秦三州刺史秀之，统辅国将军杨文德、宣威将军巴西梓潼二郡太守刘弘宗，连旗深入，震荡汧、陇。
护军将军、封阳县开国侯萧思话，部龙骧将军杜坦、宁远将军竟陵太守南城县开国侯刘德愿，籍荆雍之劲，揽群师之锐，宜由武关，稜威震氵彦。指授之宜，委司空义宣议量。
又以兵力不足，尚书左仆射何尚之参议发南兗州三五民丁，父祖伯叔兄弟仕州居职从事、及仕北徐兗为皇弟皇子从事、庶姓主簿、诸皇弟皇子府参军督护国三令以上相府舍者，不在发例，其余悉倩暂行征。
符到十日装束，缘江五郡集广陵，缘淮三郡集盱眙。
又募天下弩手，不问所从，若有马步众艺武力之士应科者，皆加厚赏。
有司又奏军用不充，扬、南徐、兗、江四州富有之民，家资满五十万，僧尼满二十万者，并四分换一，过此率讨，事息即还。
历城建武府司马申元吉率马步囗余人向确磝，取泗渎口。虏确磝戍主、济州刺史王买德凭城拒战，元吉破之。
买德弃城走，获奴婢一百四十口，马二百余匹，驴骡二百，牛羊各千余头，氈七百领，粗细车三百五十乘，地仓四十二所，粟五十余万斛，城内居民私储又二十万斛，虏田五谷三百顷，铁三万斤，大小铁器九千余口，余器仗杂物称此。
玄谟攻滑台不克，焘自率大众渡河，玄谟败走。
次曰燕王。
焘从弟永昌王库仁真发关西兵趋汝、颍，从弟高梁王阿斗泥青州道，焘自确磝，并南出。诸镇悉敛民保城。
其十一月至邹山，邹山戍主、宣威将军、鲁阳平二郡太守崔耶利败没。
焘登邹山，见秦始皇刻石，使人排倒之。
世祖遣参军马文恭至萧城，江夏王义恭遣军主嵇玄敬至留城，并为觇候。
萧城虏偃旗旌，文恭斥候不明，卒与相遇，乃舍汴趣南山；东至山而虏围合，文恭战败，仅以身免。
玄敬亦与留城虏相值，幢主华钦继其后，虏望玄敬后有军，引去，趋苞桥。至，欲渡清西，沛县民烧苞桥，夜于林中击鼓。
先是，焘遣员外散骑侍郎王老寿乘驿就太祖乞黄甘，太祖饷甘十簿、甘蔗千挺。
临沧海，探禹穴，陟姑苏之台，搜长洲之苑，舟楫虽盛，寡于良驷，想能惠以逸足，令及此行。
老寿反命，未出境，虏兵深入，乃录还。
虏又破尉武戍，执戍主左军长兼行参军王罗汉。
先是，南平王铄以三百人配罗汉出戍，而尉武东北有小垒，因据之。或曰：贼盛不足自固，南依卑林，寇至易以免。
罗汉以受命来此，不可辄去。
是日虏攻之，矢尽力屈，遂没。
虏法，获生将，付其三郎大帅，连锁锁颈后。
罗汉夜断三郎头，抱锁亡走，得入盱眙城。
永昌王破刘康祖于尉武，引众向寿阳，自青冈屯孙叔敖冢，胁寿阳城，又焚掠马头、钟离。南平王铄保城固守。
焘自彭城南出，十二月，于盱眙渡淮，破胡崇之等军。
留尚书韩元兴数千人守盱眙，自率大众南向，中书郎鲁秀出广陵，高梁王阿斗泥出山阳，永昌王于寿阳出横江。凡所经过，莫不残害。
寿至瓜步，坏民屋宇，及伐蒹苇，于滁口造箄筏，声欲渡江。
初，领军将军刘遵考率军向彭城，至小涧，虏已断道，召还，与左军将军尹弘守横江，少府刘兴祖守白下，建威将军、黄门侍郎萧元邕守裨洲，羽林左监孟宗嗣守新洲上，建武将军泰容守新洲下，征北中兵参军事向柳守贵洲，司马到元度守蒜山，谘议参军沈昙庆守北固，尚书褚湛之先行京陵，仍守西津，徐州从事史萧尚之守练壁，征北参军管法祖守谯山，徐州从事武仲河守博落，尚书左丞刘伯龙守采石。
游逻上接于湖，下至蔡洲，陈舰列营，周亘江畔，自采石至于暨阳，六七百里，船舰盖江，旗甲星烛。
皇太子出戍石头城，前将军徐湛之守石头仓城，都水使者乐询、尚书水部郎刘渊之并以装治失旨，付建康。
乘舆数幸石头及莫府山，观望形势。
购能斩佛狸伐头者，封八千户开国县公，赏布绢各万匹，金银各百斤；
斩其子及弟、伪相、大军主，封四百户开国县侯，布绢各五千匹；自此以下各有差。
焘凿瓜步山为盘道，于其顶设氈屋。
焘不饮河南水，以骆驼负河北水自随，一骆驼负三十斗。遣使饷太祖骆驼名马，求和请婚。
上遣奉朝请田奇饷以珍羞异味。
焘得黄甘，即啖之，并大进酃酒，左右有耳语者，疑食中有毒，焘不答，以手指天，而以孙兒示奇曰：至此非唯欲为功名，实是贪结姻援，若能酬酢，自今不复相犯秋毫。
又求嫁女与世祖。
二十八年正月朔，焘会于山上，并及土人。会竟，掠民户，烧邑屋而去。
虏初缘江举烽火，尹弘曰：六夷如此必走。
正月二日，果退。
初，太祖闻虏寇逆，焚烧广陵城府船乘，使广陵、南沛二郡太守刘怀之率人民一时渡江。
虏以海陵多陂泽，不敢往。
山阳太守萧僧珍亦敛居民及流奔百姓，悉入城。
台送粮仗给盱眙，贼逼，分留山阳。
又有数万人攻具，当往滑台，亦留付郡。
城内垂万家，战士五千余人。
有白米陂，去郡数里，僧珍逆下诸处水，注令满，须贼至，决以灌之。
虏既至，不敢停，引去。
自广陵还，因攻盱眙，尽锐攻城，三十日不能克，乃烧攻具退走。
焘凡破南兗、徐、兗、豫、青、冀六州，杀略不可称计，而其士马死伤过半，国人并尤之。
是岁，焘病死，谥为太武皇帝。
初，焘有六子，长子晃，字天真，为太子。
次曰晋王，焘所住屠苏为疾雷击，屠苏倒，见厌殆死，左右皆号泣，晋王不悲，焘怒赐死。
次曰秦王乌弈肝，与晃对掌国事，晃疾之，诉其贪暴，焘鞭之二百，遣镇桴罕。
次曰吴王，名可博真。
次曰楚王，名树洛真。
焘至汝南瓜步，晃私遣取诸营，卤获甚众。焘归闻知，大加搜检。
晃惧，谋杀焘，焘乃诈死，使其近习召晃迎丧，于道执之，及国，罩以铁笼，寻杀之。
亲遇如初。
会焘死，使嬖人宗爱立博真为后，宗爱、博真恐为弈肝所危，矫杀之而自立，号年承平。
博真懦弱，不为国人所附，晃子浚字乌雷直勤，素为焘所爱，燕王谓国人曰：博真非正，不宜立，直勤嫡孙，应立耳。
乃杀博真及宗爱，而立浚为主，号年为正平。
先是，虏宁南将军鲁爽兄弟率众归顺。
二十九年，太祖更遣张永、王玄谟及爽等北伐，青州刺史刘兴祖建议伐河北，曰：河南阻饥，野无所掠，脱意外固守，非旬月可拔，稽留大众，转输方劳。
伐罪吊民，事存急速，今伪帅始死，兼逼暑时，国内猜扰，不暇远赴，关内之众，裁足自守。
愚谓宜长驱中山，据其关要。
冀州已北，民人尚丰，兼麦已向熟，资因为易。
向义之徒，必应响赴，若中州震动，黄河以南，自当消溃。
臣城守之外，可有二千人，今更发三千兵，假别驾崔勋之振威将军，领所发队，并二州望族，从盖柳津直冲中山。申坦率历城之众，可有二千，骆驿俱进。
较略二军，可七千许人，既入其心腹，调租发车，以充军用。
若前驱乘胜，张永及河南众军，便宜一时济河，使声实兼举。愚计谬允，宜并建司牧，抚柔初附。
定州刺史取大岭，冀州刺史向井陉，并州刺史屯雁门，幽州刺史塞军都，相州刺史备大行，因事指麾，随宜加授。
畏威欣宠，人百其怀，济河之日，请大统版假。
上意止存河南，不纳。
玄谟攻确磝，不克退还。
柳元景、王玄谟、颜竣、谢庄、檀和之、褚湛之以为不宜许。
大明二年，虏寇青州，为刺史颜师伯所破，退走。
前废帝永光元年，浚死，谥文成皇帝。
子弘之字第豆胤代立。
景和中，北讨徐州刺史义阳王昶，昶单骑奔虏。
太宗泰始初，江州刺史晋安王子勋为逆，四方反，徐州刺史薛安都、青州刺史沈文秀、冀州刺史历城镇主崔道固等，亦各举兵。
故夏伐有扈，四海以平，晋定吴会，万方以壹。
伪使持节、散骑常侍、都督徐南北兗青冀幽七州豫州之梁郡诸军事、征北将军、仪同三司、徐州刺史义阳王昶，踵微子之踪，蹈项伯之迹，知机体运，归款阙庭，朕锡以显爵，班同亲旧。
昶弟湘东王进不能扶危定倾，退不能降身高谢，阻兵安忍，篡位自立，既无阖闾静乱之功，而有无知悖礼之变，怠弃三正，慢易天常，覆败之征既兆，危亡之应已著。
荆郢二州刺史安陆临海王刘子绥、子顼大擅威令，不相祗伏。
徐州刺史彭城镇主薛安都、青州刺史沈文秀、冀州刺史历城镇主崔道固等，皆彼之要籓，惧及祸难，拥众独据，各无定主。
仰观天象，俯察人谋，六军燮伐之期，率土同轨之日。
朕承休烈，属当泰运，思播灵武，廓宁九服，岂可得临万乘之机，遘时来之遇，而不讨其雠逆，振其艰患哉今可分命诸军，以行九伐。
使持节征东大将军安定王直勤伐伏玄、侍中尚书左仆射安西大将军平北公直勤美晨、散骑常侍殿中尚书平北将军山阳公吕罗汉，领陇右之众五万，沿汉而东，直指襄阳。
使持节征南将军京兆王直勤子、侍中司徒安南大将军新建王独孤侯尼须、散骑常侍西平公韩道人，领江、雍之众八万，出洛阳，直至寿阳。
使持节征南大将军宜阳王直勤新成、侍中太尉征东大将军直勤驾头拔、羽直征东将军北平公拔敦及义阳王刘昶，领定、相之众十万，出济、兗，直造彭城，与诸军克期同到，会于秣陵。
边疆将吏，不得因宋衰乱，有所侵损，以伤我国家存救之义。
主者明宣所部，咸使闻知，称朕意焉。
既而晋安王子勋事平，太宗遣张永、沈攸之北讨，薛安都大惧，遣使引虏。
虏攻青、冀二州，并克，执沈文秀、崔道固。
而荆吴僭傲，跨歭一方，天降其殃，以罚有罪，篡戮发于萧墙，毒害婴于群庶。
徐州刺史薛安都、司州刺史常珍奇，深体逆顺，归诚献款。
其曲赦淮北三州之民，自天安二年正月三十日壬寅昧爽以前，诸犯死罪以下，系囚见徒，一切原遣。
唯子杀父母，孙杀祖父母，弟杀兄，妻杀夫，奴杀主，不从赦例。
若亡命山泽，百日不首，复其初罪。
今阳春之初，东作方兴，三州之民，各安其业，以就农桑。
若绥导失中，令民逃亡，加罪无纵。
其普宣下，咸使闻知朕意焉。
泰豫元年，虏狭石镇主白虎公、安阳镇主莫索公、贞阳镇主鹅落生、襄阳王桓天生等，引山蛮马步二万余人，攻围义阳县义阳戍。
司州刺史王赡遣从弟司空行参军思远、抚军行参军王叔瑜击大破之，虏退走。
先是，鲜卑慕容垂僭号中山。
芮芮一号大檀，又号檀檀，亦匈奴别种。
自西路通京师，三万余里。
僭称大号，部众殷强，岁时遣使诣京师，与中国亢礼，西域诸国焉耆、鄯善、龟兹、姑墨东道诸国，并役属之。
无城郭，逐水草畜牧，以氈帐为居，随所迁徙。
其土地深山则当夏积雪，平地则极望数千里，野无青草。地气寒凉，马牛龁枯啖雪，自然肥健。
国政疏简，不识文书，刻木以记事，其后渐知书契，至今颇有学者。
去北海千余里，与丁零相接。常南击索虏，世为仇雠，故朝庭每羁縻之。
其东有盘盘国、赵昌国，渡流沙万里，又有粟特国。
太祖世，并奉表贡献。
粟特大明中遣使献生狮子、火浣布、汗血马，道中遇寇，失之。
阿柴虏吐谷浑，辽东鲜卑也。
父弈洛韩，有二子，长曰吐谷浑，少曰若洛廆。
父在时，分七百户与浑。
浑与廆二部俱牧马，马斗相伤，廆怒，遣信谓浑曰：先公处分，与兄异部，牧马何不相远，而致斗争相伤？
浑曰：马是畜生，食草饮水，春气发动，所以致斗。
乖别甚易，今当去汝万里。
经数顿，廆悔悟，深自咎责，遣旧父老及长史乙那楼追浑，令还。
浑曰：我乃祖以来，树德辽右，又卜筮之言，先公有二子，福胙并流子孙。
我是卑庶，理无并大，今以马致别，殆天所启。
诸君试拥马令东，马若还东，我当相随去。
楼喜拜曰：处可寒。
即使所从二千骑共遮马令回，不盈三百步，炎然悲鸣突走，声若颓山。
楼力屈，又跪曰：可寒，此非复人事。
浑谓其部落曰：我兄弟子孙，并应昌盛，廆当传子及曾孙玄孙，其间可百余年，我乃玄孙间始当显耳。
于是遂西附阴山。遭晋乱，遂得上陇。
后廆追思浑，作《阿干之歌》。鲜卑呼兄为阿干。
廆子孙窃号，以此歌为辇后大曲。
浑既上陇，出罕开、西零。
罕开，今桴罕县。
自桴罕以东千余里，暨甘松，西至河南，南界昂城、龙涸。
自洮水西南，极白兰，数千里中，逐水草，庐帐居，以肉酪为粮。
西北诸杂种谓之为阿柴虏。
浑年七十二死，有子六十人，长吐延嗣。
吐延身长七尺八寸，勇力过人，性刻暴，为昂城羌酋姜聪所刺；剑犹在体，呼子叶延，语其大将绝拔渥曰：吾气绝，棺敛讫，便远去保白兰。
今以叶延付汝，汝竭股肱之力以辅之，孺子得立，吾无恨矣抽剑而死。
嗣位十三年，年三十五，有子十二人。
叶延少而勇果，年十岁，缚草为人，号曰姜聪，每旦辄射之，射中则喜，不中则号叫泣涕。
其母曰：仇贼诸将已屠脍之，汝年小，何烦朝朝自苦如此叶延呜咽不自胜。
性至孝，母病，三日不能食，叶延亦不食。
颇视书传，自谓曾祖弈洛韩始封昌黎公，曰：吾为公孙之子，案礼，公孙之子，得氏王父字。
命姓为吐谷浑氏。
嗣立二十三年，年三十三。有子四人。
碎奚遂以忧死。
碎奚性纯谨，三弟专权，碎奚不能制，诸大将共诛之。
碎奚忧哀不复摄事，遂立子视连为世子，委之事，号曰：莫贺郎。
莫贺，宋言父也。
在位十五年，年四十二。
子视连以父忧卒，不游娱，不酣宴。
在位十五年，年四十二。有子二人，长曰视罴，次乌纥提。
子树洛干等并小，弟乌纥提立。
纥提立八年，年三十五。
视罴子树洛干立，自称车骑将军，义熙初也。
树洛干死，弟阿豺自称骠骑将军。
谯纵乱蜀，阿豺遣其从子西强公吐谷浑敕来泥拓土至龙涸、平康。
少帝景平中，阿豺遣使上表献方物。
诏曰：吐谷浑阿豺介在遐表，募义可嘉，宜有宠任。
今酬其来款，可督塞表诸军事、安西将军、沙州刺史、浇河公。
未及拜受，太祖元嘉三年，又诏加除命。未至而阿犲死，弟慕璝立。
六年，表曰：大宋应运，四海宅心，臣亡兄阿犲慕义天朝，款情素著。
去年七月五日，谒者董湛至，宣传明诏，显授荣爵，而臣私门不幸，亡兄见背。
臣以懦弱，负荷后任，然天恩所报，本在臣门，若更反覆，惧停信命。辄拜受宠任，奉遵上旨，伏愿详处，更授章策。
七年，诏曰：吐谷浑慕璝兄弟慕义，至诚可嘉，宜授策爵，以甄忠款。
先是晋末，金城东允街县胡人乞伏乾归拥部众据洮河、罕开，自号陇西公。
乾归死，子炽磐立，遣使诣晋朝归顺，以为使持节、都督河西诸军事、平西将军，公如故。
高祖即位，进号安西大将军。炽磐死，子茂蔓立。
慕璝前后屡遣军击，茂蔓率部落东奔陇右，慕璝据有其地。
是岁，赫连定于长安为索虏拓跋焘所攻，拥秦户口十余万西次罕开，欲向凉州。
慕璝距击，大破之，生擒定。
九年，慕璝遣司马赵叙奉贡献，并言二万人捷。
太祖加其使持节、散骑常侍、都督西秦河沙三州诸军事、征西大将军、西秦河二州刺史、领护羌校尉，进爵陇西王。
弟慕延为平东将军，慕璝兄树洛干子拾寅为平北将军，阿豺子炜代镇军将军。
慕璝遣送硃昕之等五十五户，一百五十四人。
慕璝死，弟慕延立，遣使奉表。
其年，以拾虔弟拾寅为平西将军，慕延庶长子繁昵为抚军将军，慕延嫡子瑍为左将军、河南王世子。
十九年，追赠阿豺本号安西、秦沙三州诸军事、沙州刺史、领护羌校尉、陇西王。
索虏拓跋焘遣军击慕延，大破之，慕延率部落西奔白兰，攻破于阗国。虑虏复至，二十七年，遣使上表云：若不自固者，欲率部曲入龙涸越巂门。
并求牵车，献乌丸帽、女国金酒器、胡王金钏等物。
太祖赐以牵车，若虏至不自立，听入越巂。
慕延死，拾寅自立。
二十九年，以拾寅为使持节、督西秦河沙三州诸军事、安西将军、领护羌校尉、西秦河二州刺史、河南王。
拾寅东破索虏，加开府仪同三司。
世祖大明五年，拾寅遣使献善舞马，四角羊。
皇太子、王公以下上《舞马歌》者二十七首。
太宗泰始三年，进号征西大将军。
前废帝又进号车骑大将军。
其国西有黄沙，南北一百二十里，东西七十里，不生草木，沙州因此为号。
屈真川有盐池，甘谷岭北有雀鼠同穴，或在山岭，或在平地，雀色白，鼠色黄，地生黄紫花草，便有雀鼠穴。
白兰土出黄金、铜、铁。
其国虽随水草，大抵治慕贺川。
元凶劭，字休远，文帝长子也。
帝即位后生劭，时上犹在谅闇，故秘之。
三年闰正月，方云劭生。
自前代以来，未有人君即位后皇后生太子，唯殷帝乙既践阼，正妃生纣，至是又有劭焉。
年六岁，拜为皇太子，中庶子二率入直永福省。更筑宫，制度严丽。
年十二，出居东宫，纳黄门侍郎殷淳女为妃。
十三，加元服。
及长，美须眉，大眼方口，长七尺四寸。亲览宫事，延接宾客，意之所欲，上必从之。
东宫置兵，与羽林等。
十七年，劭拜京陵，大将军彭城王义康、竟陵王诞、尚书桂阳侯义融并从，司空江夏王义恭自江都来会京口。
二十七年，上将北伐，劭与萧思话固谏，不从。
劭出镇石头，总统水军。
上登石头城，有忧色，劭曰：不斩江湛、徐湛之，无以谢天下。
上曰：北伐自我意，不关二人也。
有女巫严道育，本吴兴人，自言通灵，能役使鬼物。
劭姊东阳公主应阁婢王鹦鹉白公主云：道育通灵有异术。
主乃白上，托云善蚕，求召入，见许。
道育叛亡，讨捕不得。
始兴王浚素佞事劭，与劭并多过失，虑上知，使道育祈请，欲令过不上闻。
道育辄云：自上天陈请，必不泄露。
劭等敬事，号曰天师。
后遂为巫蛊，以玉人为上形像，埋于含章殿前。
初，东阳主有奴陈天兴，鹦鹉养以为子，而与之淫通。鹦鹉、天兴及宁州所献黄门庆国并预巫蛊事。
劭以天兴补队主。
东阳主薨，鹦鹉应出嫁，劭虑言语难密，与浚谋之。
时吴兴沈怀远为浚府佐，见待异常，乃嫁鹦鹉与怀远为妾，不以启上，虑后事泄，因临贺公主微言之。
上后知天兴领队，遣阉人奚承祖诘让劭曰：临贺公主南第先有一下人欲嫁，又闻此下人养他人奴为兒，而汝用为队主，抽拔何乃速。汝间用主、副，并是奴邪？
劭答曰：南第昔属天兴，求将驱使，臣答曰：伍那可得，若能击贼者，可入队。
后天兴道上通辞乞位，追存往为者，不忍食言，呼视见其形容粗健，堪充驱使，脱尔使监礼兼队副。
比用人虽取劳旧，亦参用有气干者。谨条牒人囗名上呈。
下人欲嫁者，犹未有处。
劭惧，驰书告浚，并使报临贺主：上若问嫁处，当言未有定所。
浚答书曰：奉令，伏深惶怖，启此事多日，今始来问，当是有感发之者，未测源由尔。
计临贺故当不应翻覆言语，自生寒热也。
此姥由来挟两端，难可孤保，正尔自问临贺，冀得审实也。
殿下已见王未？
东阳主第在西掖门外，故云南第，王即鹦鹉姓，躬上启闻者，令道育上天白天神也。
鹦鹉既适怀远，虑与天兴私通事泄，请劭杀之。
劭密使人害天兴。
上大怒，穷治其事，分遣中使入东诸郡搜讨，遂不获。
上诘责劭、浚，劭、浚惶惧无辞，唯陈谢而已。
道育变服为尼，逃匿东宫，浚往京口，又载以自随，或出止民张旿家。
江夏王义恭自盱眙还朝，上以巫蛊告之，曰：常见典籍有此，谓之书传空言，不意遂所亲睹。劭虽所行失道，未必便亡社稷，南面之日，非复我及汝事。
先是二十八年，彗星起毕、昴，入太微，扫帝座端门，灭翼、轸。
二十九年，荧惑逆行守氐，自十一月霖雨连雪，太阳罕曜。
三十年正月，大风飞霰且雷。
上忧有窃发，辄加劭兵众，东宫实甲万人。车驾出行，劭入守，使将白直队自随。
有告上云：京口民张旿家有一尼，服食，出入征北内，似是严道育。
上初不信，试使掩录，得其二婢，云：道育随征北还都。
乃使京口以船送道育二婢，须至检核，废劭，赐浚死，以语浚母潘淑妃，淑妃具以告浚。
浚驰报劭，劭因是异谋，每夜辄飨将士，或亲自行酒，密与腹心队主陈叔兒、詹叔兒、斋帅张超之、任建之谋之。
道育婢将至，其月二十一日夜，诈上诏云：鲁秀谋反，汝可平明守阙，率众入。
因使超之等集素所畜养兵士二千余人，皆使被甲，召内外幢队主副，豫加部勒，云有所讨。
宿召前中庶子、右军长史萧斌，夜呼斌及左卫率袁淑、中舍人殷仲素、左积弩将军王正见，并入宫，告以大事，自起拜斌等，因流涕，众并惊愕，语在淑传。明旦未开鼓，劭以硃服加戎服上，乘画轮车，与萧斌同载，卫从如常入朝之仪，守门开，从万春门入。
令后队速来，张超之等数十人驰入云龙、东中华门及斋阁，拔刀径上合殿。上其夜与尚书仆射徐湛之屏人语，至旦烛犹未灭，直卫兵尚寝。
未及答，即于前斩之。
遣人于崇礼闼杀吏部尚书江湛。
太祖左细杖主卜天与攻劭于东堂，见杀。
又使人从东阁入杀潘淑妃，又杀太祖亲信左右数十人。
又召太尉江夏王义恭、尚书令何尚之。
劭即伪位，为书曰：徐湛之、江湛弑逆无状，吾勒兵入殿，已无所及，号惋崩恤，肝心破裂。今罪人斯得，元凶克殄，可大赦天下。
文武并赐位二等，诸科一依丁卯。
初，使萧斌作诏，斌辞以不文，乃使侍中王僧绰为之。
使改元为太初，劭素与道育所定。
斌曰：旧逾年改元。
即位毕，称疾还入永福省，然后迁大行皇帝升太极前殿。
侍中营道侯义綦为征虏将军、晋陵南下邳二郡太守，镇京城；尚书殷仲景为侍中、中护军。
大行皇帝大敛，劭辞疾不敢出。
先给诸王及诸处兵杖，悉收还武库。
杀徐湛之、江湛亲党新除始兴内史荀赤松、新除尚书左丞臧凝之、山阴令傅僧祐、吴令江徽、前征北行参军诸葛诩、右卫司马江文纲。
以殷仲素为黄门侍郎，王正见为左军将军，张超之及诸同逆闻人文子、徐兴祖、詹叔兒、陈叔兒、任建之等，并将校以下龙骧将军带郡，各赐钱二十万。遣人谓鲁秀曰：徐湛之常欲相危，我已为卿除之矣。
使秀与屯骑校尉庞秀之对掌军队。
博访公卿，询求治道，薄赋轻徭，损诸游费。田苑山泽，有可弛者，假与贫民。
三月，遣大使分行四方，分浙以东五郡为会州，省扬州立司隶校尉，以殷冲补之。
以大将军江夏王义恭为太保，司徒南谯王义宣为太尉，卫将军、荆州刺史始兴王浚进号骠骑将军。
长沙王瑾、瑾弟楷、临川王烨、桂阳侯觊、新谕侯球，并以宿恨下狱死。礼官希旨，谥太祖不敢尽美称，上谥曰中宗景皇帝。
江夏王义恭以太保领大宗师，谘禀之科，依晋扶风王故事。
世祖及南谯王义宣、随王诞诸方镇并举义兵。
劭闻义师大起，悉聚诸王及大臣于城内，移江夏王义恭住尚书下舍，义恭诸子住侍中下省。
自永初元年以前，相国府入斋、传教、给使，免军户，属南彭城薛县。
劭下书，以中流起兵，当亲率六师，观变江介，悉召下番将吏。
加三吴太守军号，置佐领兵。
四月，立妻殷氏为皇后。
公情事如此，今岂宜去。
大将军、诸王幽间穷省，存亡未测。
徐仆射、江尚书、袁左率，皆当世标秀，一时忠贞，或正色立朝，或闻逆弗顺，并横分阶闼，悬首都市。宗党夷灭，岂伊一姓，祸毒所流，未知其极。
昔周道告难，齐、晋勤王，汉历中圮，虚、牟立节，异姓末属，犹或亡躯，况幕府职同昔人，义兼臣子。所以枕戈尝胆，苟全视息，志枭元凶，少雪仇耻。
辅国将军领谘议中直兵宗悫等，勒甲楯二万，征虏将军领司马武昌内史沈庆之等，领壮勇五万，相寻就路；
冠军将军臧质忠烈协举，雷动汉阴；
冠军将军硃修之诚节亮款，悉力请奋。荆、雍百万，稍次近涂，蜀、汉之卒，续已出境。
又安东将军诞、平西将军遵考、前抚军将军萧思话、征虏将军鲁爽、前宁朔将军王玄谟，并密信俱到，不契同期，传檄三吴，驰军京邑，远近俱发，扬旍万里。
赏罚之科，信如日月。
劭自谓素习武事，语朝士曰：卿等但助我理文书，勿措意戎陈。若有寇难，吾当自出，唯恐贼虏不敢动尔。
司隶校尉殷冲掌综文符，左卫将军尹弘配衣军旅，萧斌总众事，中外戒严。防守世祖子于侍中下省，南谯王义宣诸子于太仓空屋。
劭使浚与世祖书曰：闻弟忽起狂檄，阻兵反噬，缙绅愤叹，义夫激怒。古来陵上内侮，谁不夷灭，弟洞览坟籍，岂不斯具。
今水步诸军悉已备办，上亲御六师，太保又乘钺临统，吾与乌羊，相寻即道。
所以淹霆缓电者，犹冀弟迷而知返尔。
故略示怀，言不尽意，主上圣恩，每厚法师，今在殿内住，想弟欲知消息，故及。
使南平王铄为祝文，罪状世祖。
劭欲杀三镇士庶家口，江夏王义恭、何尚之说之曰：凡举大事者，不顾家口。且多是驱逼，今忽诛其余累，正足坚彼意耳。
使褚湛之戍石头，刘思考镇东府。
劭善其议，萧斌厉色曰：南中郎二十年少，业能建如此大事，岂复可量。
三方同恶，势据上流，沈庆之甚练军事，柳元景、宗悫屡尝立功。形势如此，实非小敌。
唯宜及人情未离，尚可决力一战。
端坐台城，何由得久。
劭不纳。
疑朝廷旧臣悉不为己用，厚接王罗汉、鲁秀，悉以兵事委之，多赐珍玩美色，以悦其意。
或劝劭保石头城者，劭曰：昔人所以固石头，俟诸侯勤王尔。我若守此，谁当见救。
日日自出行军，慰劳将士，亲督都水治船舰，焚南岸，驱百姓家悉渡水北。
丹阳尹尹弘、前军将军孟宗嗣等下及将吏，并逾城出奔。
以征虏将军营道侯义綦即本号为湘州刺史，辅国将军檀和之为西中郎将、雍州刺史。
十九日，义军至新林，劭登石头烽火楼望之。
时鲁秀屯白石，劭召秀与王罗汉共屯硃雀门。
二十二日，使萧斌率鲁秀、王罗汉等精兵万人攻新亭垒，劭登硃雀门躬自督率，将士怀劭重赏，皆为之力战。
将克，而秀敛军遽止，为柳元景等所乘，故大败。
劭又率腹心同恶自来攻垒，元景复破之；
劭走还硃雀门，萧斌臂为流矢所中。
劭并焚京都军籍，置立郡县，悉属司隶为民。
以前军将军、辅国将军王罗汉为左卫将军，辅国如故，左军王正见为太子左卫率。
为太祖所委任。
东掖门队主吴道兴是臧质门人，冶渚军主原稚孙是世祖故史，义恭得免。
劭遣骑追讨，骑至冶渚，义恭始得渡淮。
以辇迎蒋侯神像于宫内，启颡乞恩，拜为大司马，封钟山郡王，食邑万户，加节钺。
加浚使持节、都督南徐会二州诸军事、领太子太傅、南徐州刺史，给班剑二十人；征北将军、南兗州刺史南平王铄进号骠骑将军，与浚并录尚书事。
下书大赦天下，唯世祖、刘义恭、义宣、诞不在原例，余党一无所问。
先遣太保参军庾道、员外散骑侍郎硃和之，又遣殿中将军燕钦东拒诞。
五月，世祖所遣参军顾彬之及诞前军，并至曲阿，与道相遇，与战，大破之。劭遣人焚烧都水西装及左尚方，决破柏岗方山埭以绝东军。
又使司隶治中监琅邪郡事羊希栅断班渎、白石诸水口。
于时男丁既尽，召妇女亲役。
其月三日，鲁秀等募勇士五百人攻大航，钩得一舶。王罗汉副杨恃德命使复航，罗汉昏酣作伎，闻官军已渡，惊惧放仗归降。
是夜，劭闭守六门，于门内凿堑立栅，以露车为楼，城内沸乱，无复纲纪。
劭使詹叔兒烧辇及衮冕服。
萧斌闻大航不守，惶窘不知所为，宣令所统，皆使解甲，自石头遣息约诣阙请罪，寻戴白幡来降，即于军门伏诛。
四日，太尉江夏王义恭登硃雀门，总群帅，遣鲁秀、薛安都、程天祚等直趣宣阳门。
劭军主徐兴祖、罗训、虞丘要兒等率众来降。
劭先遣龙骧将军陈叔兒东讨，事急，召还。
天祚与安都副谭金因而乘之，即得俱入。
就取得之。
安都及军主武念、宋越等相继进，臧质大军从广莫门入，同会太极殿前，即斩太子左卫率王正见。
建平、东海等七王并号哭俱出。
劭穿西垣入武库井中，队副高禽执之。
于越城遇江夏王义恭，浚下马曰：南中郎今何所作？
义恭曰：四海无统，百司固请，上已俯顺群心，君临万国。
又曰：虎头来得无晚乎？
义恭曰：殊当恨晚。
义恭曰：可诣行阙请罪。
元嘉十三年，年八岁，封始兴王。
仍迁使持节、都督南豫豫司雍并五州诸军事、南豫州刺史，将军如故。十七年，为扬州刺史，将军如故，置佐领兵。
十九年，罢府。
明年，浚上言：所统吴兴郡，衿带重山，地多污泽，泉流归集，疏决迟壅，时雨未过，已至漂没。
时或水潦，由数郡为灾。
顷年以来，俭多丰寡，虽赈赉周给，倾耗国储，公私之弊，方在未已。
州民姚峤比通便宜，以为二吴、晋陵、义兴四郡，同注太湖，而松江沪渎壅噎不利，故处处涌溢，浸渍成灾。
欲从武康珝溪开漕谷湖，直出海口，一百余里，穿渠浛必无阂滞。
二十三年，给鼓吹一部。
去十一年大水，已诣前刺史臣义康欲陈此计，即遣主簿盛昙泰随峤周行，互生疑难，议遂寝息。
寻四郡同患，非独吴兴，若此浛获通，列邦蒙益。
不有暂劳，无由永晏。
今欲且开小漕，观试流势，辄差乌程、武康、东迁三县近民，即时营作。
二十六年，出为使持节、都督南徐兗二州诸军事、征北将军、开府仪同三司、南徐兗二州刺史，常侍如故。
三十年，徙都督荆雍益梁宁南北秦七州诸军事、卫将军、开府仪同三司、荆州刺史、领护南蛮校尉，持节、常侍如故。
浚少好文籍，姿质端妍。
浚人才既美，母又至爱，太祖甚留心。
建平王宏、侍中王僧绰、中书侍郎蔡兴宗并以文义往复。
初，元皇后性忌，以潘氏见幸，遂以恚恨致崩，故劭深疾潘氏及浚。
浚虑将来受祸，乃曲意事劭，劭与之遂善。
及出镇京口，听将扬州文武二千人自随，优游外籓，甚为得意。
庐陵王绍以疾患解扬州，时江夏王义恭外镇，浚谓州任自然归己，而上以授南谯王义宣，意甚不悦。
乃因员外散骑侍郎徐爰求镇江陵，又求助于尚书仆射徐湛之。而尚书令何尚之等咸谓浚太子次弟，不宜远出。
上以上流之重，宜有至亲，故以授浚。
至京数日而巫蛊事发，时二十九年七月也。
上惋叹弥日，谓潘淑妃曰：太子图富贵，更是一理。
使左右硃法瑜密责让浚，辞甚哀切，并赐书曰：鹦鹉事想汝已闻，汝亦何至迷惑乃尔。且沈怀远何人，其讵能为汝隐此耶？
故使法瑜口宣，投笔惋慨。
浚惭惧，不知所答。
浚还京，本暂去，上怒，不听归。
其年十二月，中书侍郎蔡兴宗问建平王宏曰：岁无复几，征北何当至？
宏叹息良久曰：年内何必还。
上闻，杀其嬖人杨承先。
明年正月，荆州事方行，二月，浚还朝。
十四日，临轩受拜。
其夕，即加诘问，浚唯谢罪而已。
潘淑妃抱持浚，泣涕谓曰：汝始咒诅事发，犹冀刻己思愆，何意忽藏严道育耶？
上责汝深，至我叩头乞恩，意永不释。
今日用活何为，可送药来，当先自取尽，不忍见汝祸败。
浚奋衣而去，曰：天下事寻自当判，愿小宽忧煎，必不上累。
劭入弑之旦，浚在西州，府舍人硃法瑜奔告浚曰：台内叫唤，宫门皆闭，道上传太子反，未测祸变所至。
浚阳惊曰：今当奈何？
浚未得劭信，不知事之济不，骚扰未知所为。
将军王庆曰：今宫内有变，未知主上安危，预在臣子。当投袂赴难。
凭城自守，非臣节也。
浚不听，乃从南门出，径向石头，文武从者千余人。
俄而劭遣张超之驰马召浚，浚屏人问状，即戎服乘马而去。
硃法瑜固止浚，浚不从。
出至中门，王庆又谏曰：太子反逆，天下怨愤。明公但当坚闭城门，坐食积粟，不过三日，凶党自离。
浚曰：皇太子令，敢有复言者斩既入，见劭，劝杀荀赤松等。
劭谓浚曰：潘淑妃遂为乱兵所害。
其悖逆乃如此。
及劭将败，劝劭入海，辇珍宝缯帛下船，与劭书曰：船故未至，今晚期当于此下物令毕，愿速敕谢赐出船舰。
及劭入井，高禽于井中牵出之。劭问禽曰：天子何在？
禽曰：至尊近在新亭。
将劭至殿前，臧质见之恸哭，劭曰：天地所不覆载，丈人何为见哭。
质因辨其逆状，答曰：先朝当见枉废，不能作狱中囚，问计于萧斌，斌见劝如此。
又语质曰：可得为启，乞远徙不？
质答曰：主上近在航南，自当有处分。
义恭诘劭曰：我背逆归顺，有何大罪，顿杀我家十二兒？
劭答曰：杀诸弟，此事负阿父。
江湛妻庾氏乘车骂之，庞秀之亦加诮让，劭厉声曰：汝辈复何烦尔先杀其四子，谓南平王铄曰：此何有哉。
乌羊者，南平王铄；
劭、浚及劭四子伟之、迪之、彬之、其一未有名；浚三子长文、长仁、长道，并枭首大航，暴尸于市。
恪曰：受拜皇后，非罪而何？
殷氏曰：此权时尔，当以鹦鹉为后也。
浚妻褚氏，丹阳尹湛之女，湛之南奔之始，即见离绝，故免于诛。
投劭、浚尸首于江，其余同逆，及王罗汉等，皆伏诛。
张超之闻兵入，遂走至合殿故基，正于御床之所，为乱兵所杀。割肠刳心，脔剖其肉，诸将生啖之，焚其头骨。
当时不见传国玺，问劭，云：在严道育处。
道育、鹦鹉并都街鞭杀，于石头四望山下焚其尸，扬灰于江。
毁劭东宫所住斋，污潴其处。
封高禽新阳县男，食邑三百户。追赠潘淑妃长宁园夫人，置守冢。
伪司隶校尉殷冲，丹阳尹尹弘，并赐死。
冲为劭草立符文，又妃叔父也。
弘二月二十一日平旦入直，至西掖门，闻宫中有变，率城内御兵至阁道下。
及闻劭入，惶怖通启，求受处分，又为劭简配兵士，尽其心力。
弘，天水冀人，司州刺史冲弟也。
元嘉中，历太子左右卫率、左右卫将军，囗人官爵高下，皆以委之。
昔少暤金天氏有裔子曰昧，为玄冥师，生允格、台骀。
台骀能业其官，宣汾、洮，障大泽以处太原，帝颛顼嘉之，封诸汾川。
其后四国，沈、姒、蓐、黄。
沈子国，今汝南平舆沈亭是也。
春秋之时，列于盟会。
定公四年，诸侯会召陵伐楚，沈子不会，晋使蔡伐沈，灭之，以沈子嘉归。其后，因国为氏。
秦末有沈逞，征丞相，不就。
汉初逞曾孙保，封竹邑侯。
保子遵，自本国迁居九江之寿春，官至齐王太傅、敷德侯。
遵子达，骠骑将军。
达子乾，尚书令。
乾子弘，南阳太守。
弘子勖，河内守。
勖子奋，御史中丞。
奋子恪，将作大匠。
恪子谦，尚书、关内侯。
谦子靖，济阴太守。
靖子戎，字威卿，仕州为从事，说降剧贼尹良，汉光武嘉其功，封为海昏县侯，辞不受。
顺帝永建元年，分会稽为吴郡，复为吴郡人。
灵帝初平五年，分乌程、余杭为永安县，吴孙皓宝鼎二年，分吴郡为吴兴郡，复为郡人，虽邦邑屡改，而筑室不迁。
晋武帝平吴后，太康二年，改永安为武康县，史臣七世祖延始居县东乡之博陆里余乌村。
王父从官京师，义熙十一年，高祖赐馆于建康都亭里之运巷。
戎子酆，字圣通，零陵太守，致黄龙芝草之瑞。
第二子浒，字仲高，安平相。
少子景，河间相，演之、庆之、昙庆、怀文其后也。
浒子鸾，字建光，少有高名，州举茂才，公府辟州别驾从事史。
时广陵太守陆稠，鸾之舅也，以义烈政绩，显名汉朝，复以女妻鸾。
子直，字伯平，州举茂才，亦有清名，年二十八卒。
子仪，字仲则，少有至行，兄瑜十岁，仪九岁而父亡，居丧过礼，毁瘠过于成人。
外祖会稽盛孝章，汉末名士也，深加忧伤，每扰慰之，曰：汝并黄中冲爽，终成奇器，何为逾制，自取殄灭邪三年礼毕，殆至灭性，故兄弟并以孝著。
瑜早卒。
仪笃学有雄才，以儒素自业。
时海内大乱，兵革并起，经术道弛，士少全行，而仪淳深隐默，守道不移，风操贞整，不妄交纳，唯与族子仲山、叔山及吴郡陆公纪友善。
州郡礼请，二府交辟，公车征，并不屈，以寿终。
子宪，字元礼，左中郎、新都都尉、定阳侯，才志显于吴朝。
子矫，字仲桓，以节气立名，仕为立武校尉、偏将军，封列侯，建威将军、新都太守。
孙皓时，有将帅之称。
吴平后，为郁林、长沙太守，并不就。
太康末卒。
子陵，字景高，太傅东海王越辟为从事。
元帝之为镇东将军，命参军事。
子延，字思长，桓温安西参军、颍川太守。
子贺，字子宁，桓冲南中郎参军，围袁真于寿阳，遇疾卒。
子警，字世明，惇笃有行业，学通《左氏春秋》。
家世富殖，财产累千金，仕郡主簿，后将军谢安命为参军，甚相敬重。
警内足于财，为东南豪士，无仕进意，谢病归。
安固留不止，乃谓警曰：沈参军，卿有独善之志，不亦高乎警曰：使君以道御物，前所以怀德而至，既无用佐时，故遂饮啄之愿尔。
还家积载，以素业自娱。
前将军、青兗二州刺史王恭镇京口，与警有旧好，复引为参军，手书殷勤，苦相招致，不得已而应之，寻复谢职。
子穆，夫字彦和，少好学，亦通《左氏春秋》。
王恭命为前军主簿，与警书曰：足下既执不拔之志，高卧东南，故屈贤子共事，非以吏职婴之也。
初，钱唐人杜子恭通灵有道术，东土豪家及京邑贵望，并事之为弟子，执在三之敬。警累世事道，亦敬事子恭。
子恭死，门徒孙泰、泰弟子恩传其业，警复事之。
隆安三年，恩于会稽作乱，自称征东将军，三吴皆响应。
其年十二月二十八日，恩为刘牢之所破，辅国将军高素于山阴回踵埭执穆夫及伪吴郡太守陆瑰之、吴兴太守丘尪，并见害，函首送京邑，事见《隆安故事》。
先是，宗人沈预素无士行，为警所疾，至是警闻穆夫预乱，逃藏将免矣，预以告官，警及穆夫、弟仲夫、任夫、预夫、佩夫并遇害；唯穆夫子渊子、云子、田子、林子、虔子获全。
参镇军、车骑中军事，又为道规辅国、征西参军，领宁蜀太守。与刘基共斩蔡猛于大簿，还为太尉参军，从征司马休之，与徐逵之同没。
子正，字元直，淹详有器度，美风姿，善容止，好老、庄之学。
弱冠，州辟从事。
宗人光禄大夫演之称之曰：此宗中千里驹也。
出为始宁、乌伤、娄令，母忧去职。
服阕，为随王诞后军安南行参军。
诞镇会稽，复参安东军事。
元嘉三十年，元凶弑立，分江东为会州，以诞为刺史。
诞将受命，正说司马顾琛曰：国家此祸，开辟未闻，今以江东义锐之众，为天下倡始，若驰一介，四方讵不响应。
虽云逆顺不同，然强弱又异，当须四方有义举者，然后应之，不为晚也。
正曰：天下若有无父之国，则可矣。
苟其不尔，宁可自安仇耻，而责义于余方。
会寻阳义兵起，世祖使至，诞乃加正宁朔将军，领军继刘季之。
诞入为骠骑大将军，正为中兵参军，迁长水校尉。
孝建元年，移青州镇历城，临淄地空，除宁朔将军、齐北海二郡太守，委以全齐之任。未拜，二年卒，时年四十三。
正生好乐，厚自奉养，既终之后，家无余财。
渊子弟云子，元嘉中，为晋安太守。
云子子焕，字士蔚，少为驸马都尉、奉朝请。
元凶之入弑也，焕时兼中庶子，直坊，逼从入台。
劭既自立，以为羽林监，辞不拜，拜员外散骑侍郎，使防南谯王义宣诸子，事在《义宣传》。仍除丞相行参军，员外散骑侍郎，南昌令，有能名。
晋平王休祐骠骑中兵记室参军，同僚皆以谄进，焕独不。顷之，记室参军周敬祖等为太宗所责得罪，转焕谘议参军。
后废帝元徽中，以为宁远将军、交州刺史，未至镇，病卒，时年四十五。
从高祖克京城，进平京邑，参镇军军事，封营道县五等侯。
田子领偏师，与龙骧将军孟龙符为前锋。
及卢循逼京邑，高祖遣田子与建威将军孙季高由海道袭广州，加振武将军。
循党徐道覆还保始兴，田子复与右将军刘籓同共攻讨。
循寻还广州围季高，田子虑季高孤危，谓籓曰：广州城虽险固，本是贼之巢穴。今循还围之，或有内变。
且季高众力寡弱，不能持久。若使贼还据此，凶势复振。
下官与季高同履艰难，泛沧海，于万死之中，克平广州，岂可坐视危逼，不相拯救。
于是率军南还，比至，贼已收其散卒，还围广州。季高单守危迫，闻田子忽至，大喜。
既兵荒之后，山贼竞出，攻没城郭，杀害长吏。田子随宜讨伐，旬日平殄。
刺史褚升度至，乃还京师。
除太尉参军、振武将军、淮陵内史，赐爵都乡侯。复参世子征虏军事，将军、内史如故。
十一年，复从讨司马休之，领别军，与征虏将军赵伦之，参征虏军事、振武将军、扶风太守。
十二年，高祖北伐，田子与顺阳太守傅弘之各领别军，从武关入，屯据青泥。
姚泓欲自御大军，虑田子袭其后，欲先平田子，然后倾国东出。
乃率步军数万，奄至清泥。
田子本为疑兵，所领裁数百，欲击之。傅弘之曰：彼众我寡，难可与敌。
田子曰：师贵用奇，不必在众。
弘之犹固执，田子曰：众寡相倾，势不两立。若使贼围既固，人情丧沮，事便去矣。
及其未整，薄之必克，所谓先人有夺人之志也。
合围数重，田子抚慰士卒曰：诸君捐亲戚，弃坟墓，出矢石之间，正希今日耳。
封侯之业，其在此乎乃弃粮毁舍，躬勒士卒，前后奋击，所向摧陷。
高祖表言曰：参征虏军事、振武将军、扶风太守沈田子，率领劲锐，背城电激，身先士卒，勇冠戎陈，奋寡对众，所向必摧，自辰及未，斩馘千数。泓丧旗弃众，奔还霸西，咸阳空尽，义徒四合，清荡余烬，势在跂踵。
天子慰劳高祖曰：逋寇阻隘，晏安假日，举斧函谷，规延王诛，群师勤王，将离寒暑。
姚泓窘逼，弃城送死，蓝田偏师，覆之霸川，甲首成林，俘获蔽野，伪首奔迸，华、戎云集，积纪逋寇，旦夕夷殄。
长安既平，高祖燕于文昌殿，举酒赐田子曰：咸阳之平，卿之功也。
田子谢曰：咸阳之平，此实圣略所振，武臣效节，田子何力之有。
即授咸阳、始平二郡太守。
时佛佛来寇，田子与安西司马王镇恶俱出北地御之。
初，高祖将还，田子及傅弘之等并以镇恶家在关中，不可保信，屡言之高祖。高祖曰：今留卿文武将士精兵万人。
彼若欲为不善，正足自灭耳。勿复多言。
及俱出北地，论者谓镇恶欲尽杀诸南人，以数千人送义真南还，因据关中反叛。
田子与弘之谋，矫高祖令诛之，并力破佛佛，安关中，然后南还谢罪。田子宗人沈敬仁骁果有勇力，田子于弘之营内请镇恶计事，使敬仁于坐杀之，率左右数十人自归义真。
长史王修收杀田子于长安稿仓门外，是岁，义熙十四年正月十五日也。
高祖表天子，以田子卒发狂易，不深罪也。
无子，弟林子以第二子亮为后。
亮，字道明，清操好学，善属文。未弱冠，州辟从事。
会稽太守孟顗在郡不法，亮纠劾免官，又言灾异，转西曹主簿。
时三吴水淹，谷贵民饥，刺史彭城王义康使立议以救民急，亮议以：东土灾荒，民凋谷踊，富民蓄米，日成其价。
宜班下所在，隐其虚实，令积蓄之家，听留一年储，余皆勒使粜货，为制平价，此所谓常道行于百世，权宜用于一时也。
又缘淮岁丰，邑富地穰，麦既已登，黍粟行就，可析其估赋，仍就交市，三吴饥民，即以贷给，使强壮转运，以赡老弱。且酒有喉脣之利，而非餐饵所资，尤宜禁断，以息游费。
世祖出镇历阳，行参征虏军事。
民有盗发冢者，罪所近村民，与符伍遭劫不赴救同坐。
若不域之以界，则数步之内，与十里之外，便应同罹其责。防民之禁，不可顿去，止非之宪，宜当其律。
愚谓相去百步同赴告不时者，一岁刑，自此以外，差不及罚。
又启太祖陈府事曰：伏见西府兵士，或年几八十，而犹伏隶；或年始七岁，而已从役。
衰耗之体，气用湮微，兒弱之躯，肌肤未实，而使伏勤昏稚，骛苦倾晚，于理既薄，为益实轻。
书制休老以六十为限，役少以十五为制，若力不周务，故当粗存优减。
诏曰：前已令卿兄改革，寻值迁回，竟是不施行耶，今更敕西府也。
时营创城府，功课严促，亮又陈之曰：经始城宇，莫非造创，基筑既广，夫课又严，不计其劳，苟务其速，以岁月之事，求不日之成。
比见役人未明上作，闭鼓乃休，呈课既多，理有不逮。
至于息日，拘备关限，方涉暑雨，多有死病，顷日所承，亦颇有逃逸。
臣闻不居其职，不谋其事，庖割有主，尸不越樽，岂臣疏小，所当预议。
但臣泳恩岁厚，服义累世，苟是所怀，忘其常体。
太祖称其能，入为尚书都官郎。
元嘉二十二年，世祖出为抚军将军、雍州刺史。天子甚留心，以旧宛比接二关，咫尺崤、陕，盖襄阳之北捍，且表里强蛮，盘带疆场，以亮为南阳太守，加扬武将军。
边蛮畏服，皆纳赋调，有数村狡猾，亮悉诛之。
遣吏巡行诸县，孤寡老疾不能自存者，皆就蠲养，耆年老齿，岁时有饩。
时儒学崇建，亮开置庠序，训授生徒。
郡界有古时石堨，芜废岁久，亮签世祖修治之，曰：施生兴业，首教农亩，立民崇政，训本播穑，故能殷邦康俗，礼节用成。
在任四年，迁南谯王义宣司空中兵参军。
诏曰：陕西心膂须才，故授卿此职。
随王诞镇襄阳，复为后军中兵，领义成太守。
亮莅官清约，为太祖所嘉，赐以车马服玩，前后累积。
每远方贡献绝国勋器，辄班赉焉。又赐书二千卷。
所著诗、赋、颂、赞、三言、诔、哀辞、祭告请雨文、乐府、挽歌、连珠、教记、白事、笺、表、签、议一百八十九首。
林子，字敬士，田子弟也。少有大度，年数岁，随王父在京口。
与众人共见遗宝，咸争趋之，林子直去不顾。
年十三，遇家祸，时虽逃窜，而哀号昼夜不绝声。
王母谓之曰：汝当忍死强视，何为空自殄绝。
一门既陷妖党，兄弟并应从诛，逃伏草泽，常虑及祸，而沈预家甚强富，志相陷灭。林子与诸兄昼藏夜出，即货所居宅，营墓葬父祖诸叔，凡六丧，俭而有礼。
时生业已尽，老弱甚多，东土饥荒，易子而食，外迫国网，内畏强仇，沈伏山草，无所投厝。
时孙恩屡出会稽，诸将东讨者相续，刘牢之、高素之放纵其下，虏暴纵横，独高祖军政严明，无所侵犯。林子乃自归曰：妖贼扰乱，仆一门悉被驱逼，父祖诸叔，同罹祸难，犹复偷生天壤者，正以仇雠未复，亲老漂寄尔。
今日见将军伐恶旌善，是有道之师，谨率老弱，归罪请命。
因流涕哽咽，三军为之感动。
高祖甚奇之，谓曰：君既是国家罪人，强雠又在乡里，唯当见随还京，可得无恙。
博览众书，留心文义，从高祖克京城，进平都邑。时年十八，身长七尺五寸。
五月夏节日至，预正大集会，子弟盈堂，林子兄弟挺身直入，斩预首，男女无长幼悉屠之，以预首祭父、祖墓。
林子，字敬士，田子弟也。
仍为本郡所命，毅又板为冠军参军，并不就。
林子以家门荼蓼，无复仕心，高祖敦逼，至弥年不起。及高祖为扬州，辟为从事，谓曰：卿何由遂得不仕。
固辞不得已，然后就职，领建熙令，封资中县五等侯，时年二十一。
大军于临朐交战，贼遣虎班突骑驰军后，林子率精勇东西奋击，皆大破之。
慕容超退守广固，复与刘敬宣攻其西隅。
广固既平，而卢循奄至。
初，循之下也，广固未拔，循潜遣使结林子及宗人叔长。林子即密白高祖，叔长不以闻，反以循旨动林子。
林子时领别军于石头，屡战摧寇。
循每战无功，乃伪扬声当悉众于白石步上，而设伏于南岸，故大军初起白石，留林子与徐赤将断拒查浦。
林子乃进计曰：此言妖诈，未必有实，宜深为之防。
高祖曰：石头城险，且淮栅甚固，留卿在后，足以守之。
大军既去，贼果上，赤特将击之。
林子曰：贼声往白石，而屡来挑战，其情状可知矣。贼养锐待期，而吾众不盈二旅，难以有功。
今距守此险，足以自固。若贼伪计不立，大军寻反，君何患焉？
赤特曰：今贼悉众向白石，留者必皆羸老，以锐卒击之，无不破也。
于是乃断塘而斗。
久之，会硃龄石救至，与林子并势，贼乃散走。大军至自白石，杀赤特以殉，以林子参中军军事。
从征刘毅，转参太尉军事。
十一年，复从讨司马休之。
高祖每征讨，林子辄摧锋居前，虽有营部，至于宵夕，辄敕还内侍。
贼党郭亮之招集蛮众，屯据武陵，武陵太守王镇恶出奔，林子率军讨之，斩亮之于七里涧，纳镇恶。
武陵既平，复讨鲁轨于石城，轨弃众奔襄阳，复追蹑之。襄阳既定，权留守江陵。
十二年，高祖领平北将军，林子以太尉参军，复参平北军事。
其冬，高祖伐羌，复参征西军事，悉署三府中兵，加建武将军，统军为前锋，从汴入河。
伪并州刺史、河东太守尹昭据蒲坂，林子于陕城与冠军檀道济同攻蒲坂，龙骧王镇恶攻潼关。姚泓闻大军至，遣伪东平公姚绍争据潼关。
且潼关天阻，所谓形胜之地，镇恶孤军，势危力屈。若使姚绍据之，则难图也。
道济从之。
高祖曰：乃所望于卿也。
初，绍退走，还保定城，留伪武卫将军姚鸾精兵守险。林子衔枚夜袭，即屠其城，劓鸾而坑其众。
绍复遣抚军将军姚赞将兵屯河上，绝水道。赞垒堑未立，林子邀击，连破之，赞轻骑得脱，众皆奔败。
绍又遣长史领军将军姚伯子、宁朔将军安鸾、护军姚默骡、平远将军河东太守唐小方率众三万，屯据九泉，凭河固险，以绝粮援。高祖以通津阻要，兵粮所急，复遣林子争据河源。
林子白高祖曰：姚绍气盖关右，而力以势屈，外兵屡败，衰亡协兆，但恐凶命先尽，不得以衅齐斧尔。
林子率师御之，旗鼓未交，一时披溃，赞轻骑遁走。既连战皆捷，士马旌旗甚盛，高祖赐书劝勉，并致缣帛肴浆。
时田子自武关北入，屯军蓝田，泓自率大众攻之。高祖虑众寡不敌，遣林子步自秦岭，以相接援。
田子欲穷追，进取长安，林子止之，曰：往取长安，如指掌尔。复克贼城，便为独平一国，不赏之功也。
田子乃止。
林子威声远闻，三辅震动，关中豪右，望风请附。
西州人李焉等并求立功，孙妲羌杂夷及姚泓亲属，尽相率归林子。
高祖以林子绥略有方，频赐书褒美，并令深慰纳之。
长安既平，残羌十余万口，西奔陇上，林子追讨至寡妇水，转斗达于槐里，克之，俘获万计。
大军东归，林子领水军于石门，以为声援。还至郡，高祖器其才智，不使出也。
后太祖出镇荆州，议以林子及谢晦为蕃佐，高祖曰：吾不可顿无二人，林子行则晦不宜出。
俄而谢翼谋反，高祖叹曰：林子之见，何其明也。
太祖进号镇西，随府转，加建威将军、河东太守。时高祖以二虏侵扰，复欲亲戎，林子固谏，高祖答曰：吾辄当不复自行。
高祖践阼，以佐命功，封汉寿县伯，食邑六百户，固让，不许。
乃以林子为西郎中兵参军，领新兴太守。
寻召暂下，以中兵局事副录事参军王华。
上以林子清公勤俭，赏赐重叠，皆散于亲故。家无余财，未尝问生产之事，中表孤贫悉归焉。
葬毕，诏曰：军国多务，内外须才，前镇西谘议、建威将军、河东太守沈林子，不得遂其情事，可起辅国将军。林子固辞，不许，赐墨诏，朔望不复还朝，每军国大事，辄询问焉。
顷之有疾，上以林子孝性，不欲使哭泣减损，逼与入省，日夕抚慰。敕诸公曰：其至性过人，卿等数慰视之。
林子即密白高祖，叔长不以闻，反以循旨动林子。
高祖虑众寡不敌，遣林子步自秦岭，以相接援。
赐东园秘器，朝服一具，衣一袭，钱二十万，布二百匹。
诏曰：故辅国将军沈林子，器怀真审，忠绩允著，才志未遂，伤悼在怀。可追赠征虏将军。
元嘉二十五年，谥曰怀伯。
所著诗、赋、赞、三言、箴、祭文、乐府、表、笺、书记、白事、启事、论、老子一百二十一首。太祖后读林子集，叹息曰：此人作公，应继王太保。
子邵嗣。
袭爵，驸马都尉、奉朝请。
会强弩将军缺，上诏录尚书彭城王义康曰：沈邵人身不恶，吾与林子周旋异常，可以补选。于是拜强弩将军。
义恭又启太祖曰：盱眙太守刘显真求自解说，邵往莅任有绩，彰于民听，若重授盱眙，足为良二千石。
上不许，曰：其愿还经年，方复作此流迁，必当大罔罔也。
上敕州辟邵弟亮，邵以从弟正蚤孤，乞移恩于正，上嘉而许之。
在任六年，入为衡阳王义季右军中兵参军。
始兴王浚初开后军府，又为中兵。
沈邵虽未经军事，既是腹心，作钟离郡，及在后军府，房中甚修理，或欲遣之。其事不果。
时上多行幸，还或侵夜，邵启事陈论，即为简出。
前后密陈政要，上皆纳用之，深相宠待，晨夕兼侍，每出游，或敕同辇。
时车驾祀南郊，特诏邵兼侍中负玺，代真官陪乘。
大将军彭城王义康出镇豫章，申谟为中兵参军，掌城防之任，庐陵王绍为江州，以邵为南中郎府录事参军，行府州事，事未行，会谟丁艰，邵代谟为大将军中兵，加宁朔将军。
邵南行，上遂相任委，不复选代，仍兼录事，领城局。
后义康被废，邵改为庐陵王绍南中郎参军，将军如故。
义康徙安成，邵复以本号为安成相。
在郡以宽和恩信，为南土所怀。
郡民王孚有学业，志行见称州里，邵莅任未几，而孚卒，邵赠以孝廉，板教曰：前文学主簿王孚，行洁业淳，弃华息竞，志学修道，老而弥笃。方授右职，不幸暴亡，可假孝廉檄，荐以特牲。
邵疾病，使命累续，遣御医上药，异味远珍，金帛衣裘，相望不绝。元嘉二十六年，卒，时年四十三。
子侃嗣，官至山阳王休祐骠骑中兵参军、南沛郡太守。侃卒，子整应袭爵，齐受禅，国除。
林子令璞进见，太祖奇璞应对，谓林子曰：此非常兒。年十许岁，智度便有大成之姿，好学不倦，善属文，时有忆识之功。
居家精理，姻族资赖。
弱冠，吴兴太守王韶之再命，不就。
张邵临郡，又命为主簿，除南平王左常侍。
时顺阳范晔为长史，行州事。
晔性颇疏，太祖召璞谓曰：神畿之政，既不易理。浚以弱年临州，万物皆属耳目，赏罚得失，特宜详慎。
其后，因国为氏。
璞以任遇既深，乃夙夜匪懈，其有所怀，辄以密启，每至施行，必从中出。
在职八年，神州大治，民无谤黩，璞有力焉。
太祖从容谓始兴王曰：沈璞奉时无纤介之失，在家有孝友之称，学优才赡，文义可观，而沈深守静，不求名誉，甚佳。
璞尝作《旧宫赋》，久而未毕，浚与璞疏曰：卿常有速藻，《旧宫》何其淹耶？
璞因事陈答，辞义可观。
浚重教曰：卿沈思淹日，向聊相敦问，还白斐然，遂兼纸翰。
昔曹植有言，下笔成章，良谓逸才赡藻，夸其辞说，以今况之，方知其信。
吾远惭楚元，门盈申、白之宾，近愧梁孝，庭列枚、马之客，欣恧交至，谅唯深矣。薄因末牍，以代一面。
又与主簿顾迈、孔道存书曰：沈璞淹思逾岁，卿研虑数旬，瑰丽之美，信同在昔。向聊问之，而远答累翰，辞藻艳逸，致慰良多。
以璞为浚始兴国大农，寻除秣陵令。
时天下殷实，四方辐辏，京邑二县，号为难治。璞以清严制下，端平待物，奸吏敛手，猾民知惧。
其闾里少年，博徒酒客，或财利争斗，妄相诬引，前后不能判者，璞皆知其名姓，及巧诈缘由，探擿是非，各标证据，或辨甲有以知乙，或验东而西事自显，莫不厌伏，有如神明。
太祖厚加存问，赏赐甚厚。
浚出为南徐州，谓璞曰：浚既出蕃，卿故当卧而护之。
与浚诏曰：沈璞累年主簿，又经国卿，虽未尝为行佐，今故当正参军耶。
若尔，正当署余曹，兼房任，不尔便宜行佐正署中兵，恐于选体如不多耳。乃为正佐。
俄迁宣威将军、盱眙太守。
众既见璞神色不异，老幼在焉，人情乃定。收集得二千精手，谓诸将曰：足矣。
贼既济淮，诸军将帅毛遐祚、胡崇之、臧澄之等，为虏所覆，无不殄尽，唯辅国将军臧质挺身走，收散卒千余人来向城。
且敌众我寡，人所共知，虽云攻守不同，故当粗量强弱，知难而退，亦用兵之要。
若以今众法能退敌完城者，则全功不在我，若宜避贼归都，会资舟楫，则更相蹂践，正足为患。
贼不能登城，为诸君保之。
出补句容令，在县有能名。
贼之残害，古今之未有，屠剥之刑，众所共见，其中有福者，不过得驱还北国作奴婢尔。
质见城隍阻固，人情辑和，鲑米丰盛，器械山积，大喜，众皆称万岁。
及贼至，四面蚁集攻城，璞与质随宜应拒，攻守三旬，殄其太半，焘乃遁走。
有议欲追之者，璞曰：今兵士不多，又非素附，虽固守有余未可以言战也。但可整舟舻，示若欲渡岸者，以速其走计，不须实行。
朝士有言璞功者，上曰：臧质姻戚，又年位在前，盱眙元功，当以归之。沈璞每以谦自牧，唯恐赏之居前，此士燮之意也。
时中书郎缺，尚书令何尚之领吏部，举璞及谢庄、陆展，事不行。
璞有子曰囗。
三十年，元凶弑立，璞乃号泣曰：一门蒙殊常之恩，而逢若斯之运，悠悠上天，此何人哉日夜忧叹，以至动疾。
会二凶逼令送老弱还都，璞性笃孝，寻闻尊老应幽执，辄哽咽不自胜，疾遂增笃，不堪远迎，世祖义军至界首，方得致身。先是，琅邪颜竣欲与璞交，不酬其意，竣以致恨。
所著赋、颂、赞、祭文、诔、七、吊、四五言诗、笺、表，皆遇乱零失，今所余诗笔杂文凡二十首。璞有子曰囗。
少除世祖武陵国侍郎，转右常侍，南中郎行参军，自国入府，以文义见知，文章多见世祖集。世祖践阼，除员外散骑郎，不拜。
复为江夏王义恭太宰行参军，与奉朝请谢超宗、何法盛校书东宫，复为余姚令，还为卫尉丞。
颜师伯、戴法兴等并有蕃邸之旧，一不造问，由是官次不进。
张永谓伯玉曰：此职乖卿志。
王景文亦与伯玉有旧，常陪辇出，指伯玉白上：孔丘奇形容。
上于是特听伯玉直门服玄衣。
出为晋安王子勋前军行参军，侍子勋读书。
随府转镇军行佐。
前废帝时，王景文领选，谓子勋典签沈光祖曰：邓琬一旦为长史行事，沈伯玉先帝在蕃囗佐，今犹不改，民生定不应佳。
戴法兴闻景文此言，乃转伯玉为参军事。
子勋初起兵，转府功曹。
初，伯玉为卫尉丞，太宗为卫尉，共事甚美。及子勋败，伯玉下狱，见原，犹以在南无诚，被责，除南台御史，寻转武陵国詹事，又转大农，母老解职。
及子勋败，伯玉下狱，见原，犹以在南无诚，被责，除南台御史，寻转武陵国詹事，又转大农，母老解职。贫薄理尽，闲卧一室，自非吊省亲旧，不尝出门。
司徒袁粲、司空褚渊深相知赏，选为永世令，转在永兴，皆有能名。
后废帝元徽三年，卒，时年五十七。
伯玉性至孝，奉亲有闻，未尝妄取于人，有物辄散之知故。
温雅有风味，和而能辨，与人共事，皆为深交。
弟仲玉，泰始末，为宁朔长史、蜀郡太守。
益州刺史刘亮卒，仲玉行府州事。
巴西李承明为乱，仲玉遣司马王天生讨平之。
废帝诏以为安成王抚军中兵参军，加建威将军。
沈攸之请为征西谘议，未拜，卒。
史臣年十三而孤，少颇好学，虽弃日无功，而伏膺不改。
常以晋氏一代，竟无全书，年二十许，便有撰述之意。
泰始初，征西将军蔡兴宗为启明帝，有敕赐许，自此迄今，年逾二十，所撰之书，凡一百二十卷。
建元四年未终，被敕撰国史。
永明二年，又朅奏兼著作郎，撰次起居注。
五年春，又被敕撰《宋书》。
臣约言：臣闻大禹刊木，事炳虞书，西伯戡黎，功焕商典。
臣实庸妄，文史多阙，以兹不才。
若夫英主启基，名臣建绩，拯世夷难之功，配天光宅之运，亦足以勒铭钟鼎，昭被方策。
及虐后暴朝，前王罕二，国衅家祸，旷古未书，又可以式规万叶，作鉴于后。
宋故著作郎何承天始撰《宋书》，草立纪传，止于武帝功臣，篇牍未广。
其所撰志，唯《天文》，《律历》，自此外，悉委奉朝请山谦之。
谦之，孝建初，又被诏撰述，寻值病亡，仍使南台侍御史苏宝生续造诸传，元嘉名臣，皆其所撰。
宝生被诛，大明中，又命著作郎徐爰踵成前作。
爰因何、苏所述，勒为一史，起自义熙之初，讫于大明之末。
至于臧质、鲁爽、王僧达诸传，又皆孝武所造。
且事属当时，多非实录，又立传之方，取舍乖衷，进由时旨，退傍世情，垂之方来，难以取信。
臣以谨更创立，制成新史，始自义熙肇号，终于升明三年。
吴隐、谢混、郗僧施，义止前朝，不宜滥入宋典。
刘毅、何无忌、魏咏之、檀恁之、孟昶、诸葛长民，志在兴复，情非造宋，今并刊除，归之晋籍。
本纪列传，缮写已毕，合志表七十卷，臣今谨奏呈。所撰诸志，须成续上。
会遇贼至，众数千人，高祖便进与战。
可在后为声援。
贼谓四面有军。
于是使纲大治攻具。
既而回泊蔡洲。
先是，遣冠军刘敬宣伐蜀贼谯纵。
遂遣敬宣诣玄，玄克京邑，杀元显，以牢之为会稽内史。
高祖既志欲图玄，乃逊辞答曰：楚王，宣武之子，勋德盖世。晋室微弱，民望久移，乘运禅代，有何不可。
不如屯大众于覆舟山以待之。
玄自闻军起，忧惧无复为计。或曰：刘讳等众力甚弱，岂办之有成，陛下何虑之甚？
甚玄曰：刘讳足为一世之雄，刘毅家无担石之储，摴蒲一掷百万；
义众既集，文武争先。
下罄义夫之力，翦馘逋逆，荡清京辇。
益州督护冯迁斩玄首，传京师。
刘毅诸军复进至夏口。
三年二月，高祖还京师，将诣廷尉；天子先诏狱官不得受。
我当以死卫社稷，横尸庙门，遂其由来以身许国之志，不能远窜于草间求活也。
既令贼无以测多少，又于众力不分。
十月，率兗州刺史刘籓、宁朔将军檀韶等舟师南伐。
天子遣侍中、黄门劳师于行所。
及西镇江陵，豫州旧府，多割以自随。
先是，山湖川泽，皆为豪强所专，小民薪采渔钓，皆责税直，至是禁断之。
臣闻运不常一，治乱代有。
既位穷台牧，权倾人主，不能以道处功，恃宠骄溢。
大司马臣德文及王妃公主，情计切逼，并狼狈请命，逆肆祸毒，誓不矜许，冤酷之痛，感动行路。
镇北将军臣宗之、青州刺史臣敬宣，并是讳所深忌惮，欲以次除荡，然后倾移天日，于事可易。
辄授文思振武将军、南郡太守，宗之子竟陵太守鲁轨进号辅国将军。
臣今与宗之亲御大众，出据江津，案甲抗威，随宜应赴。今绛旗所指，唯讳兄弟父子而已。
今在近路，正是诸人归身之日。
若大军登道，交锋接刃，兰艾吾诚不分。
承亲率戎马，远履西畿。
况以大过而当默然邪但康之前言有所不尽，故重使胡道谘白所怀。
天子复重申前命，授太傅、扬州牧，剑履上殿，入朝不趋，赞拜不名，加前部羽葆、鼓吹，置左右长史、司马、从事中郎四人。
九月，公次于彭城，加领徐州刺史。
先是，遣冠军将军檀道济、龙骧将军王镇恶步向许、洛，羌缘道屯守，皆望风降服。
修复晋五陵，置守卫。
偏旅浮海，指日遄至。
公指命偏师，授以良图，凌波浮湍，致届井络，僭竖伏钅质，梁、岷草偃。
研其上略，江津之师，势逾风电，回旆沔川，实繁震慑，二叛奔迸。
军次留城，经张良庙，令曰：夫盛德不泯，义在祀典。
其余珍宝珠玉，以班赐将帅。
夫天造草昧，树之司牧，所以陶钧三极，统天施化。
三光协数，必昭布新之祥。
朕虽庸暗，昧于大道，永鉴废兴，为日已久。
诏草既成，送呈天子使书之，天子即便操笔，谓左右曰：桓玄之时，天命已改，重为刘公所延，将二十载。
夫玄古权舆，悠哉邈矣，其详靡得而闻。
至于上天垂象，四灵效征，图谶之文既明，人神之望已改；
我世祖所以抚归运而顺人事，乘利见而定天保者也。
而道不常泰，戎夷乱华，丧我洛食，蹙国江表，逮于元兴，遂倾宗祀。
永察符运，天之历数，实在尔躬。
《诗》云：有命自天，命此文王。夫或跃在渊者，终以飨九五之位；
勋格天地者，必膺大宝之业。
昔土德告沴，传祚于我有晋；
王其允答人神，君临万国，时膺灵祉，酬于上天之眷命。
于是陈留王虔嗣等二百七十人，及宋台群臣，并上表劝进。
晋帝以卜世告终，历数有归，钦若景运，以命于讳。
是以群公卿士，亿兆夷人，佥曰皇灵降鉴于上，晋朝款诚于下，天命不可以久淹，宸极不可以暂旷。
乙亥，立桂阳公义真为庐陵王，彭城公义隆为宜都王，第四皇子义康为彭城王。
故爰自盛王，迄于近代，莫不敦崇学艺，修建庠序。
己未，大赦天下。
性尤简易，常著连齿木履，好出神虎门逍遥，左右从者不过十余人。
少帝讳义符，小字车兵，武帝长子也，母曰张夫人。
冬十一月戊午，有星孛于营室。
乙卯，有星孛于东壁。
二年春正月癸巳朔，日有蚀之。
帝居处所为多过失。
居帝王之位，好阜隶之役。
文武进位二等。
又开渎聚土，以象破冈埭，与左右引船唱呼，以为欢乐。
是岁，大有年。
乃者运距陵夷，王室艰晦，九服之命，靡所适归；高祖之业，将坠于地。
冬十月甲辰，车驾于延贤堂听讼。
六月癸卯朔，日有蚀之。
五月壬辰朔，日有蚀之。
诏曰：朕恭承洪业，临飨四海，风化未弘，治道多昧，求之人事，鉴寐惟忧。
十一月己丑朔，日有蚀之。
十二月辛酉，以南兗州刺史长沙王义欣为豫州刺史。
冬十二月，罢湘州，还并荆州。
镇北将军、徐州刺史王仲德加领兗州刺史，淮南太守段宏为青州刺史。
朕寐寤乐贤，为日已久，而俊哲难阶。
九月，蜀郡贼张寻为寇。
戊申，以湘州刺史始兴王浚为南豫州之刺史，武陵王讳为湘州刺史。
十七年夏四月戊午朔，日有蚀之。
又州郡估税，所在市调，多有烦刻。
是月，沔水泛溢。
六月癸未朔，日有蚀之。
大赦天下，诸逋债在十九年以前，一切原除。
南徐、兗、豫及扬州浙江西属郡，自今悉督种麦，以助阙乏。
迁汉州流民于沔次。
治兵教战，有国之恆典。
大赦天下。
复丹徒县侨旧今岁租布之半。
克昌帝业。
是月，宁朔将军王玄谟自确磝退还历下。
十二年，立为武陵王，食邑二千户。
己巳，即皇帝位，大赦天下。
崇改太祖号谥。
以大将军江夏王义恭为太尉、录尚书六条事、南徐州刺史。
劭及始兴王浚诸同逆，并伏诛。
辛巳，车驾幸东府城。
初置殿门及上皞屯兵。
秋七月辛丑朔，日有蚀之。
其江海田池公家规固者，详所开弛。
八月辛未，武皇帝旧役军身，尝在斋内，人身犹存者，普赐解户。
可更明体制，咸责厥成，严施赏罚。
甲戌，抚军将军柳元景进号抚军大将军，镇北大将军沈庆之并开府仪同三司。
秋七月丙申朔，日有蚀之。
秋七月癸巳，立第十三皇弟休祐为山阳王，第十四皇弟休茂为海陵王，第十五皇弟休业为鄱阳王。
丁亥，休祐改为湘州刺史。
自此以还，鳏贫疾老，详所申减，伐蛮之家，蠲租税之半。
八月戊子，立第九皇子子仁为永嘉王，第十一皇子子真为始安王。
九月甲寅朔，日有食之。
乙未，置五官中郎将、左右中郎将官。
可蠲历阳郡租输三年。
尽民命以自养，桀、纣之行也。
车驾幸建康秣陵县，讯狱囚。
前废帝讳子业，小字法师，孝武帝长子也。
宜其宽徭轻宪，以救民切。
御府诸署，事不须广，雕文篆刻，无施于今。
秋七月己亥，镇军将军、雍州刺史晋安王子勋改为江州刺史，中护军宗悫为安西将军、雍州刺史，镇北将军、徐州刺史湘东王讳为护军将军，中军将军义阳王昶为征北将军、徐州刺史。
九月辛丑，护军将军湘东王讳为领军将军。
以领军将军建安王休仁为安西将军、雍州刺史，卫将军湘东王讳还为南豫州刺史。
新安王子鸾为青、冀二州刺史。
丁未，卫将军湘东王讳加开府仪同三司，特进、右光禄大夫刘遵考为安西将军、南豫州刺史。
先是讹言云：湘中出天子。
元凯以下，皆被殴捶牵曳。
大运所归，应还文帝之子。
寻以本号开府仪同三司。
宗越、谭金、童太一谋反伏诛。
泰始元年冬十二月丙寅，上即皇帝位。
高祖武皇帝德洞四瀛。
子业凶嚚自天，忍悖成性，人面兽心，见于龆日。
再罹遏密，而无一日之哀；齐斩在躬，方深北里之乐。
所以鬼哭山鸣，星钩血降，神器殆于驭索，景祚危于缀旒。
犯乡论清议，赃污淫盗，并悉洗除。
庚午，以荆州刺史临海王子顼为镇军将军，南徐州刺史永嘉王子仁为中军将军，左卫将军刘道隆为中护军。
及即大位，四方反叛。
子绥、子房、子顼并不受命，举兵同逆。
改辅国将军为辅师将军。
诸将军帅封赏各有差。
壬辰，骠骑大将军、江州刺史山阳王休祐改为南豫州刺史；
冬十月癸酉朔，日有蚀之。
冬十月丁卯朔，日有蚀之。
巧注从军，不在赦例。班赐各有差。
戊寅，以宁朔将军沈怀明为南兗州刺史。
赐孤老贫疾粟帛各有差。
可缓徭优调，去繁就约。
安车乘象辂。
庚子，太子即皇帝位，大赦天下。
秋七月戊辰，崇拜帝所生陈贵妃为皇太妃。
十二月癸卯朔，日有蚀之。
赐民男子爵一级；
大酺五日，赐王公以下各有差。
沈忧假日。
民怨既深，神怒已积。
羽仪追之恆不及，又各虑祸，亦不敢追寻，唯整部伍，别在一处瞻望而已。
元徽五年七月戊子夜，废帝殒，奉迎王入居朝堂。
齐王固让司空，庚辰，以为骠骑大将军、开府仪同三司。
戊申，行南兗州刺史萧映为南兗州刺史。
己巳，以郢州刺史武陵王赞为安西将军、荆州刺史，征虏将军、雍州刺史张敬兒进号镇军将军。
九月乙巳朔，日有蚀之。
三月癸卯朔，日有蚀之。
辛卯，天禄永终，禅位于齐。
夷则之数五十，主七月，上生夹钟。
又笛诸孔，虽不校试，意谓不能得一孔辄应一律也。
谨条牒诸律，问和意状如左。
四四十六，故十六两而一斤。
夫十二律之变至于六十，犹八卦之变至于六十四也。
乃奏太蔟，歌应钟。
太史令封上。
至元和二年，复用《四分历》。
历当以甲寅为元，不用庚申。
纪日岁中，十二。
如日法而一为积日，不尽为小余。
合月数，九。
合终合数，千一百四十九。
度余，百四十一万二千一百五十。
又除余如周日余。
定小余如间限、限数以下者，以算上为日。
入月日，十五。
火：合终岁数，五千一百五。
日余，三百五十八万五千二百三十。
合终岁数，三千九百四十三。
入月日，二十四。
日度法，四百三十九万五千五百五十五。
朔小余，三千五百三十五。
日余，十九万四千九百九十。
日度法，二千一百七十二万七千一百二十七。
施而行之。
检署由来用伟《景初法》，冬至之日，日在斗二十一度少。
到十九年十一月六日冬至，其三日影极长。
日法，三千九百三十九。
差率，一万一百九十。
月法，十一万六千三百二十一。
所得为月去黄道度。
木率：千五百七十五万三千八十二。
一终，三百七十八日，日余二千七百五十六，行十二度，度余三万一千七百九十八。
从，疾，日行一度六分，二十三日。
而法兴以为《书》说四星，皆在卫阳之位，自在巳地，进失向方。
乙亥，飨父老旧勋于丹徒行宫，加赐衣裳各有差，蠲丹徒县其年租布之半。
某事云云。
年月朔日甲子。
年月日子，下起某曹。
右以准尚书敕仪。
奉以入，就席伏读讫，赐酒一卮。官有其注。
顾汉文不使天下尽哀，亦先帝至谦之志，是以自割，不以副诸君子。
与公除不同。
三夫人九嫔，位视公卿。大夫犹有贵妾，而况天子。
史臣按：今朝士诣三公，尚书丞、郎诣令、仆射、尚书。
陈蕃为光禄勋，范滂为主事。
皇帝臣讳，敢用玄牡，昭告皇皇后帝。
贼既平荡，唯告太庙、太社，不告二郊。
国子助教苏玮生议：案《礼》。
案《王制》，天子巡狩，归，假于祖祢。
乐三阕然后迎牲。
其余祔食，不关今祭。参议为允，诏可。
主一配一，合用二牛。
宋太祖在位长久，有意封禅。
吾何德之修，敢庶兹乎济岂谓世无管仲，以吾有桓公登泰山之志乎？吾不敢欺天也。
明帝为之改容，以太牢告庙。
不序昭穆。
当用三年十月。
丁巳，诏皆白衣领职。
是为吉祭有废乐也，故升平末行之。
愚以为有故则必使人者，明无迁移之文。苟有司充事，谓不宜改日。
辛亥，雨，有司行事。
按《礼记祭法》，置都立邑，设庙祧坛鸑而祭之，乃为亲疏多少之数。
肇自近魏，晋之所行，足为前准。
按晋景帝之于武帝，属居伯父，武帝至祭之日，犹进觞爵。
晋愍帝建兴四年，司徒梁芬议追尊之礼。帝既不从，而左仆射索綝等亦称引魏制，以为不可。
故追赠吴王为太保而已。
诸侯不得祔于天子。
按诸侯不得祔于天子，冲王则宜祔诸祖之庙为王者，应祔付长沙景王庙。
后之有三妃，犹天子之有三公也。
大明七年三月戊戌，有司奏：新安王服宣贵妃齐衰期。
太社，天子为民而祀，故称天子社。
夫以群姓之众，王者通为立社，故称太社。
若有过而除之。
建之京师，又逼宗庙。
二十八弓以象列宿。
较在箱上，飐文画蕃。
又在轻车之后为殿也。
皆以紫绛罽軿车，驾三为副。
魏、晋以来，不尽施用。
注，先儒云：韎，绛色。
刘向曰：古者天子至于士，王后至于命妇，必佩玉，尊卑各有其制。《礼记》曰：天子佩白玉而玄组绶，公侯山玄玉而硃组绶。
金印，紫绶。
给五时朝服，纳言帻，进贤两梁冠，佩水苍玉。
尚书，给五时朝服，纳言帻，进贤两梁冠。
诸博士，给皁朝服，进贤两梁冠。
银印，青绶，佩水苍玉。
举辇迹禽前驱由基强弩司马、守陵虎贲，佩武猛都尉以上印者，假青绶。
一名侧注冠。
汉代著鞶囊者，侧在腰间。
然则士人宴居，皆著帢矣。
《易》曰：先王作乐崇德。
自黄帝至于三代，名称不同。
《昭容》生于《武德》，《礼容》生于《文始》、《五行》也。
自后晋东迁，日不暇给，虽大典略备，遗阙尚多。
凡箫一名籁。
《督护哥》者，彭城内史徐逵之为鲁轨所杀，宋高祖使府内直督护丁旿收敛殡埋之。
《鞞舞》，即今之《鞞扇舞》也。
鲍昭云：七盘起长袖。皆以七盘为舞也。
按《琴操》有《公莫渡河曲》，然则其声所从来已久，欲云项伯，非也。
三十六簧曰竽；宫管在左傍。
十九簧至十三簧曰笙。
竹，律也，吕也，箫也，管也，篪也，龠也，笛也。
谢尚为江夏太守，诣安西将军庾翼于武昌咨事，翼与尚射。
汉国保长庆，垂祚延万世。
履建宅中宇，司绳御四方。
总彼万方。
于皇烈考，光配上帝。
乐哉天下安宁。
于胥乐，乐圣主。
形舞缀，被歌钟。
耄耋皆得以寿终，恩德广及草木昆虫。
清商三调歌诗，荀勖撰，旧词施用者。
青青子衿，悠悠我心。
溪谷少人民，雪落何霏霏。
愿登泰华山，神人共远游。
天地何长久，人道居之短。
四时更逝去，昼夜以成岁。
悠悠发洛都，我征东行。
顾观故垒处，皇祖之所营。
郭东亦有樵，郭西亦有樵。
自非仙人王子乔，计会寿命难与期。
我独孤茕，怀此百离。
善哉照观日月，日月驰驱。
《圣皇篇》，当《章和二年中》。
《灵芝篇》，当《殿前生桂树》。
刻木当严亲，朝夕致三牲。
《精微篇》，当《关东有贤女》。
当魏曲《明明魏皇帝》，古曲《关东有贤女》：宣文创洪业，盛德在太始。
所生贤，遗教施，安上治民，化风移。
天地变化，有盈虚。
时运多难，道教痡。
《明君篇》、《鼙舞歌》，当魏曲《为君既不易》，古曲《殿前生桂树》。
右二篇《铎舞歌行》。
去来同时，此未央。
多忧耿耿，内怀思。
愿得黄浦，众所依。
悲歌具舞，无极已。
《碣石篇》：东临碣石，以观沧海。
右《杯盘舞歌行》。
右《公莫巾舞歌行》。
高举两手白鹄翔。
圣祖惟高德，积勋代晋历。
谟明盛，弼谐光。
天符革运，世诞英皇。
王命治兵，有征无战。
在心曰志发言诗，声成于文被管丝。
舞饰丽华乐容工，罗裳皎日袂随风。
不之食，不以吐，将以问诛者。
上陵何美美，下津风以寒。
将进酒，乘太白。
君马黄，臣马苍，三马同逐臣马良。
心不可匡，目不可顾，石人之子悲杀人。
有所思，乃在大海南。
双珠玳瑁簪，用玉绍缭之。
雉子，班如此，之于雉梁，无以吾翁孺。
圣人出，阴阳和。
君之臣明护不道。
上邪我欲与君相知，长命无绝衰。
临高台以轩，下有清水清且寒。
黄雀应清化，翔集何翩翩。
远如期，益如寿，处天左侧，大乐，万岁与天无极。
谒者引，乡殿陈，累世未尝闻之。
增寿万年亦诚哉冷?
汉第一曲《硃鹭》，今第一曲《初之平》，言魏也。
永无北顾患。
惟太和元年，皇帝践阼，圣且仁，德泽为流布。
《金灵运》，古《君马黄行》。
征辽东，敌失据。
《文皇统百揆》，古《上陵行》。
《时运》，言宣皇帝致讨吴方，有征无战也。
文武并用，礼之经，列车如战，大教明。
《玄云》，古《玄云行》。
凉风清且厉，凝露结为霜。
《炎精缺》者，言汉室衰，武烈皇帝奋迅猛志，念在匡救，然而王迹始乎此也。
珍货充庭，所见日新。
汉曲有《曲悲翁》，此篇当之。
硃路扬和鸾，翠盖耀金华。
思悲公，怀衮衣。
雍士多离心，荆民怀怨情。
战城南，衡黄尘。
巫山高，三峡峻。
上陵者，相追攀。
将进酒，庆三朝。
功成事毕，乃更娶。
雉子游原泽，初怀耿介心。
上邪下难正，众枉不可矫。
临高台，望天衢，飘然轻举，陵太虚。
郑众说：土圭之长，尺有五寸。
以周率乘之，径率约之，得五十一万三千六百八十七里六十八步一尺八寸二分，周天之数也。
庄子又云：北溟之鱼，化而为鸟，将徙于南溟。
四方皆水，谓之四海。
郑玄说：动运为机，持正为衡，皆以玉为之。
或问盖天于扬雄。扬雄曰：盖哉盖哉难其八事。
后九十一日，是宿在北方；
又九十一日，是宿在东方；
五月，文帝崩。
四年闰四月乙巳，复犯。
是夜，岁星又犯东井。
景初元年六月，地震。
景初元年十月丁未，月犯荧惑。
景初元年，皇后毛氏崩。
其十月，斩公孙渊。
二年三月己未，又犯。
九月乙己，又犯。
九月丁巳，月犯东井。
九月，帝废为齐王，高贵乡公代立。
王肃曰：蚩尤之旗也，东南其有乱乎二年正月，毋丘俭等据淮南以叛，大将军司马师讨平之。
景元元年五月，高贵乡公败。
二年，吴夏口督孙秀率部曲二千余人来降。
北斗主杀罚，三台为三公。
汉文帝末，星孛西方，后吴、楚七国诛灭。案泰始末至太康初，灾异数见，而晋氏隆盛，吴实灭，天变在吴可知矣。
后二年，惠帝见废为太上皇。
李寿杀李期。
八月，苟晞大破汲桑。
小星相随，小将别帅之象也。
是时太史令高堂冲奏，乘舆宜迁幸，不然必无洛阳。
后二年，帝崩于虏庭。
七月，愍帝崩于寇庭，天下行服大临。
永昌元年三月，王敦率江、荆之众，来攻京都，六军距战，败绩。
是月，大旱。
七年，慕容皝自称为燕王。
十月，月又掩毕赤星。
八月辛卯，月犯左角，太白昼见，在南斗。月犯右执法，占并同上。
丁未，月犯毕赤星。
十月丁卯，荧惑犯岁星，在营室。
岁星囚于仲夏，当细小而不明；
十一月癸酉，太白奄荧惑，在营室。
发兵表诛王国宝，朝廷从而杀之，并斩其从弟绪，司马道子由是失势，祸乱成矣。
隆安四年正月乙亥，月犯填星，在牵牛。
六月己未，月又犯填星，在牵牛。
七月戊寅，荧惑在东井，荧惑犯舆鬼、积尸。
四月甲午，月奄轩辕第二星，填星入羽林，十二月，荧惑太白皆犯羽林。
四月己卯，月犯填星。
义熙三年正月丙子，太白昼见，在奎。二月庚寅，月奄心后星。
占同二年。
岁星犯轩辕大星。
九年，诸葛长民伏诛。
十一年，讨荆州刺史司马休之、雍州刺史鲁宗之。
西虏攻羌安定戍，克之。
填星入舆鬼。
五月壬辰，太白犯右执法，昼见，占同上。
财宝出。
十二年五月甲申，月犯岁星，在左角。
月犯荧惑。
五月，林邑寇交州，交州刺史杜慧度距战于九真，大为所败。
十三年三月，索头大众缘河为寇，高祖讨之奔退，其别帅托跋嵩交战，又大破之，嵩众歼焉。
是后司徒徐羡之、尚书令傅亮、领军谢晦等废少帝，内乱之应。
己未，犯右执法。
岁星入羽林。
金水相犯。
岁星犯左执法。
岁星犯太微上将星。
三月，月犯心后星。
月犯心后星。
月犯岁星，太白昼见经天。
月犯心。
六月壬戌，月犯钩钤星。
月入南斗魁，犯第二星。
八月，月入南斗魁中。
四月，月入南斗魁中，犯第三星。
四方贼起，王师水陆征伐，义兴晋陵县大战，杀伤千计。
其月庚申，月在虚宿。
又为贵臣。
十一月庚戌，月入太微，奄屏西南星。
其月丙午，月犯南斗。
奚忧龙哉龙于是曳尾而逝。
欲笞之，忽然不见。
武帝巡狩过河间，望气者言，此有奇女天子气。
名为襜，常在地下食死人脑。
延康元年九月二十日，《剥》卦天子气不见。
遭岁荒，以种瓜为业。
金者，晋之行也。
自京都还，息于逆旅。
去义熙元年，至元熙元年十月，太白星昼见经天凡七。
《金雌诗》又曰：云出而两渐欲举，短如之何乃相岨，交哉乱也当何所，唯有隐岩殖禾黍，西南之朋困桓父。
其后，孝武帝即大位于新亭寺之禅堂。
禅之与钱，音相近也。
腾黄者，神马也，其色黄。
甘露降会稽山阴县，又降吴兴武康县。
甘露频降乐游苑，苑丞何道之以闻。
太守建平王景素以献。
暮从仪凤，栖阁阴闱。
著作郎曹毗上《玉鼎颂》。
晋武帝太康元年正月，木连理生涪陵永平。太康元年四月，木连理生顿丘。
太元二十一年正月丙子，木连理生南康宁都县社后。
景星，大星也。
人欲借，名曰借头。
时人曰，清暑者，反言楚声也。
又杀内史袁山松。
义熙十年九月，旱；十二月，又旱。
井渎多竭。
黄昙子乃是王忱之字也。
三占皆应也。
自高贵弑死之后，晋文王深树恩德，事崇优缓。
永嘉六年七月，豫章郡有樟树久枯，是月忽更荣茂。
淖齿杀齐闵王日，天雨血沾衣。
惟火沴水。
是冬，权南郊。
其后权以谗邪，数责让陆议，议愤恚致卒。
不教而诛，兹谓虐。
咸宁五年六月庚戌，汲郡、广平、陈留、荥阳雨雹；
按刘向《春秋说》曰：水旱当书，不书水旱。
吴孙休永安元年十一月甲午。
晋元帝太兴四年八月，黄雾四塞。
吴孙权嘉禾六年五月，江东地震。
魏齐王正始二年十一月，南安郡地地震。
勒、虎二逆皆字曰龙。
《吕氏春秋》曰：人君失道，马有生角。
案刘向说，马不当生角。
吴孙休永安四年，安吴民陈焦死七日。
俄自建康县狱亡去。
正始六年四月壬子，日有蚀之；
魏齐王嘉平元年二月己未，日有蚀之。
泰始七年五月庚辰，日有蚀之。
泰始十年三月癸亥，日有蚀之。
晋孝怀帝永嘉元年十一月戊申，日有蚀之。
兗州刺史，后汉治山阳昌邑，魏、晋治廪丘。
领广川一县，宋初省为县，隶魏郡。
户四万一千一十，口二十三万七千三百四十一。
户五万二千二百二十八，口三十四万八千一十四。
户五万四百八十八，口四十二万四千八百一十二。
户四万九千六百九，口三十一万六千一百七十三。
复为九江郡，治寿春县。
当涂、逡道诸县，二年，复立钟离县，并二汉旧县也。
户五千三百六十二，口二万五千八百四十。
户一万一百二十，口四万七千九百九十二。
户一万六千二十二，口一十万七千九百六十五。
户三千九百六十一，口二万四千二百二十六。
户六千二百五十，口三万六千六百八十。
户一万二千五十八，口三万六千六百五十一。
户七万二千四百七十二，口四十二万六百四十。
四县，文帝元嘉十二年，省厚丘并襄贲。
户五千三百四十二，口三万三千六百五十八。
并割临沂及建康为土。
濮阳郡领濮阳、廪丘二县。
户二千七百八十九，口一万八千六百九十七。
户一万五千三百八十二，口八万一百一十三。
户一万三千四百九十六，口八万九千五百二十五。
户一千五百九十三，口一万六百三十四。
户一千四百二十四，口九千八百五十四。
户三千七百一十一，口二万二千八百八十六。
长乐令，本长乐郡。
户一千九百五，口一万六百三十。
户一万一千七百五十八，口六万八千一百六十三。
本属南下邳。
文帝元嘉十二年，以鄄城并廪丘。
户一千八百四十九，口七千四百四。
户一千七百一十八，口九千七百三十一。
户二千一百七十八，口一万一千七百四十一。
高密令，江左立高密国，后为南高密郡。
户一千二百三十二，口八千一百九十二。
允改封淮南，还曰东郡。
户二千二十六，口八千二百三十九。
《永初郡国》有广平，寄治丹徒，领广平、易阳、曲周三县。
户二千四百九十九，口一万三千六百。
户一千三百三十二，口一万二千三百一十。
前汉属东海，后汉、《晋太康地志》属下邳。
户一千二百一十一，口六千八百一十八。
户八千六百二十七，口四万一千二百三十一。
户五千二百九，口二万五千一百七十。
户三千一百六十四，口一万四千五百九十七。
户二千四百一十一，口一万三千九百四十一。
户九百二十七，口三千八百十。
户一千二百八十五，口一万七百五十五。
户一千八百一十八，口八千二百四十三。
户二千八百五十五，口一万五千三百六十三。
户一千七百二十五，口一万三千三百三十。
户二千三百五，口一万一千九百二十八。
户一千五百一十八，口六千八百二十五。
户三千二百七十二，口一万七千八百三十二。
户三千三百三十三，口一万五千二百九十六。
后废帝元徽元年，割顿丘属新昌。
户三万一千一百一十五，口十五万九千三百六十二。
口四万五千六百一十三。
户三千六百二十六，口二万一千六百六十。
户二千八百一十四，口二万二千四百七十。
户四千一百五十九，口一万七千二百九十五。
户一千一百九，口一万二千九百七十。
去京都陆一千三百三十。
口四万五千五百八十一。
户二千八百五十七，口一万一千二百七十一。
户六千三百五十八，口二万一千一百一十二。
陆一千一百。
户二万九千三百四十，口一十四万五千五百八十一。
常云：我虽不及荀令君之举善，然不举不善。
九原之想，情深悼叹。
傅亮，字季友，北地灵州人也。
眇今古以遐念，若循环之无终。
初，奉迎大驾，道路赋诗三首，其一篇有悔惧之辞。
谢晦，字宣明，陈郡阳夏人也。
入为太尉主簿，从征司马休之。
王弘兄弟，轻躁昧进；
臣等见任先帝，垂二十载，小心谨慎，无纤介之愆。
晦率众二万，发自江陵，舟舰列自江津至于破冢，旍旗相照。
《诗》不云乎：谗人罔极，交乱四国。
应积善之余祐，当履福之所延。
人情世务，多所不解。
流矢伤怀肃额，众惧欲奔。
孟怀玉，平昌安丘人也。
毛修之，字敬文，荥阳阳武人也。
修之与义真相失。
稍被亲宠，遂为尚书、光禄大夫、南郡公，太官令、尚书如故。
除南齐国内史，封安丘县五等侯。
蒯恩，字道恩，兰陵承人也。
高祖世子为征虏将军，恩以大府佐领中兵参军，随府转中兵参军。
玄直以马鞭指天而已。
垣护之，字彦宗，略阳桓道人也。
以补江夏王义恭征北行参军、北高平太守。
以为督冀州青州之济南乐安太原三郡诸军事、宁远将军、冀州刺史。
孝建元年，南郡王义宣反。
贼遣将庞法起率众袭姑孰，适值护之、郑琨等至。
乃以精兵配护之赴梁山。
还，于道闻司空竟陵王诞于广陵反叛，护之即率部曲受车骑大将军沈庆之节度。
高祖克京城，进平京邑，道怜常留家侍慰太后。
道怜率宁远将军孟龙符、龙骧将军孔隆及穆之等追。
遵考，高祖族弟也。
庾悦，字仲豫，颍川焉陵人也。
尽心归奉，日夜不懈。
卢循自蔡洲南走，刘毅固求追讨，高祖持疑未决，诞密白曰：公既平广固，复灭卢循，则功盖终古，勋无与二。
高祖征刘毅，起为辅国将军。
初，邈舅子长乐冯嗣之及北方学士冯翊仇玄达，俱往吴兴投邈。
方明合门遇祸，资产无遗，而营举凶事，尽其力用；数月之间，葬送并毕。
十二年，《晋纪》成，凡四十六卷。
玄又议复肉刑，琳之以为：唐、虞象刑，夏禹立辟。
服阕，除司徒左西掾。
凶赫之声，起自京邑，所谓己有短垣，而自逾之。
蔡廓，字子度，济阳考城人也。
孝伯又曰：太尉、安北是人臣与非？
元嘉十九年，为丹阳丞，太子中舍人，中书郎，太子中庶子。
二十九年，太祖欲更北伐，访之群臣，偃议曰：内干胡法宗宣诏，逮问北伐。
同侣末及前，辄独蒙引进，智渊每以越众为惭，未尝有喜色。
智渊伏席流涕，由此恩宠大衰，出为新安王子鸾北中郎长史、南东海太守，加拜宁朔将军，行南徐州事。
后废帝即位，以后父，追赠金紫光禄大夫。
范泰，字伯伦，顺阳山阴人也。
《春秋》之旨，所宜详察。
解国子祭酒。
意以为上天之于贤君，正自殷勤无已。
荀伯子，颍川颍阴人也。
羊欣，字敬元，泰山南城人也。
殷景仁，陈郡长平人也。
少帝即位，入补侍中，累表辞让。
遣中书舍人周赳舆载还府。
裴松之，字世期，河东闻喜人也。
嘉所存者大，理在难申，但明教爰发，矜其愚蔽。
故司徒掾孔邈奏事未御，邈已丧殡。
二州临境，三王出籓，经略既张，宏图将举，士女延望，华、夷慕义。
臣以安边之计，备在史策，李牧言其端，严尤申其要，大略举矣。
且今春逾济，既获其利，乘胜忸忄犬，未虞天诛，比及秋末，容更送死。
而旧制出钱二十万，布五百匹以上，并应奏闻。
吉翰，字休文，冯翊池阳人也。
但此囚罪重，不可全贷。
喜以杀伤者多。
申谦之、杜幼文因此求黄门郎，沈怀明、刘亮求中书郎。建安王休仁即使褚渊拟选，上不许。
曰：忠臣殉国，不谋其报，临难以干朝典，岂臣下之节邪？
上又遣强弩将军任农夫、振武将军武会仓、冗从仆射全景文、军主刘伯符等领兵继至。
假辅国将军左军吴兴沈怀明、龙骧将军积射将军东平周盘龙、司徒参军南彭城李安民等三人，怀明经晋陵破贼，又水军南伐，统治攻道，盘龙虽不统军，并经大战，先登陷陈，安民又随张兴世遏断钱溪，别统军贵口破贼。
值元凶弑立，安东将军随王诞举兵入讨，板鳷为谘议参军。
殷孝祖，陈郡长平人也。
殷琰，陈郡长平人也。
琰少为太祖所知，见遇与琅邪王景文相埒。
而四方持疑，成此乖逆。
堑中土不过二三寸。
事在《安都传》。
安都跃马至车后曰：小子庾淑之鞭我从弟。
安都既回马。
且人身犯罪，理应加罚，卿为朝廷勋臣，宜崇奉法宪。
时人皆云关羽之斩颜良，不是过也。
人生归于一死，实无面求活。
子勋平定，安都遣别驾从事史毕众爱、下邳太守王焕等奉启书诣太宗归款，曰：臣庸隶荒萌，偷生上国，过蒙世祖孝武皇帝过常之恩。
祖日及祥变，常发诏卫军断客。
孤子受先帝顾托，本以死报，今日当与褚护军同死。
粲、秉前年改葬，茔兆未修。
母亡，负土成坟。
以为追远之思，无时去心，故未尝释衣。
亲属皆尽，唯逵夫妻获全。
孙法宗，吴兴人也。父遇乱被害，尸骸不收。
母兄并饿死。
营办棺椁，造立冢墓，葬送母兄，俭而有礼。
秉正不挠，百僚惮之。
杜慧度，交趾朱鹴人也。
慧度自登高舰，合战，放火箭雉尾炬，步军夹两岸射之。
时年五十一。
太祖又下诏曰：豁廉清勤恪，著称所司。
归去来兮，园田荒芜胡不归。
潜尝往庐山，弘令潜故人庞通之赍酒具于半道栗里要之。潜有脚疾，使一门生二兒舆篮舆。
朱百年，会稽山阴人也。
百年少有高情，亲亡服阕，携妻孔氏入会稽南山，以伐樵采箬为业。
有时出山阴为妻买缯彩三五尺。
觊亦为之伤感。
初为庐陵国侍郎，母忧去职。服阕，庐陵王绍为江州，亲旧劝素修完旧居。
素不答，乃轻身往东阳，隐居不仕，颇营田园之资，得以自立。
欲使幼主孤立，永窃国权，构造同异，兴树祸隙，帝弟宗王，相继屠劋。
长子敬为扬州从事。
颜师伯、义恭守空名而已。废帝年已渐长，凶志转成，欲有所为。
未拜，改除前军将军，太守如故。
吴兴太守王韶之谓人曰：有子弟如王道迄，无所少。
道隆为太宗所委，过于佃夫。
广、霸、谈之等各单身迸还。
车骑将军庐陵王义真遣龙骧将军沈叔狸三千人就豫州刺史刘粹，量宜赴援。
虏将阿伏斤领三百人晨渡水，两岸伏发。
自督攻城，不能下，回军向洛阳，留三千人益郑兵。
司空徐羡之、尚书傅亮、领军将军谢晦表曰：去年逆虏纵肆，陵暴河南，司州刺史臣德祖竭诚尽力，抗对强寇，孤城独守，将涉期年，救师淹缓，举城沦没。
少帝曰：故宁远司马、濮阳太守阳瓚，滑台之逼，厉诚固守，投命均节，在危无挠，古之忠烈，无以加之。
焘年十五六，不为嗣所知。
使持节、侍中、都督雍梁益三州诸军事、安西将军、开府仪同三司、淮阴公皮豹子，员外散骑常侍、平南将军、南益州刺史、建德公库拔阿浴河引出斜谷，厄白马之险。
冠军将军、南蛮校尉、荆州刺史、建平公宗，使持节、员外散骑常侍、冠军将军、梁州刺史、顺阳公刘买德，平远将军、永安侯若干内亦千出自子午，东袭梁、汉。
使持节、侍中、都督荆梁南雍三州诸军事、领护南蛮校尉、征南大将军、开府仪同三司、荆州刺史故晋谯王司马文思，宁远将军、荆州刺史、襄阳公鲁轨南趋荆州。
使持节、侍中、都督扬豫兗徐四州诸军事、征南将军、徐兗二州刺史、东安公刁雍东趣广陵，南至京口。
使持节、侍中、都督青、兗、徐三州诸军事、征东将军、青徐二州刺史、东海公故晋元显子司马天助直趣济南。
况仇池奉晋十世，事宋三叶。
胡兰洛生等部曲数千，拟击伪镇。
季父鉴祸先，辛生识机始。
泰之独不去，曰：丧败如此，何面复还。
顷关中盖吴反逆，扇动陇右氐、羌，彼复使人就而诱劝之。丈夫遗以弓矢，妇人遗以环钏。
勋之等慷慨之诚，誓必死效。
《易》称利用行师，《书》云恭行天罚。
国有杀君之逆，邦罹崩离之难，起自萧墙，衅流合境。
于是拥马西行。
缯绰曰：晋惠帝即位，便改号。
会稽太守随王诞会州刺史。
先帝圣德在位，功格区宇，明照万国，道洽无垠，风之所被，荒隅变识；
罗汉先为南平王铄右军参军。
又曰：未审犹能赐一职自效不？
自去践行量度。
母潘淑妃有盛宠。
浚小名虎头。
在京以沈怀远为长流参军。
其日，藏严道育事发。
太尉江夏王义恭与诸王皆共临视之。
谓狱丞江恪曰：汝家骨肉相残害，何以枉杀天下无罪人。
岂可北面凶逆，使殿下受其伪宠。
今正以弑逆冤丑，义不同戴，举兵之日，岂求必全耶冯衍有言，大汉之贵臣，将不如荆、齐之贱士乎。
所领江东勇士，便习短兵，鼓噪奔之，贼众一时溃散。
始兴王浚为扬州刺史，宠爱殊异，以为主簿。
盘带疆场，以亮为南阳太守，加扬武将军。
以林子参中军军事。
奸吏敛手，猾民知惧。
世祖旧臣故佐，普皆升显，伯玉自守私门。
永明初，遇盗失第五帙。
自永光以来，至于禅让，十余年内，阙而不续。
桓玄、谯纵、卢循、马、鲁之徒。
臣远愧南、董，近谢迁、固，以闾阎小才，述一代盛典。
杜骥，字度世，京兆杜陵人也。
王敬弘，琅邪临沂人也。
尝共酣饮致醉，敬弘因醉失礼，为外司所白，道规即更引还，重申初宴。
谢灵运，陈郡阳夏人也。
荀雍，字道雍，官至员外散骑郎。
以韵语序义庆州府僚佐云：陆展染鬓发，欲以媚侧室。
灵运赠琇诗曰：邦君难地险，旅客易山行。
会稽东郭有回踵湖，灵运求决以为田，太祖令州郡履行。
其后，秦郡府将宗齐受至涂口，行达桃墟村，见有七人下路乱语，疑非常人。
寻召为秘书丞，父忧去职。
道济北征，晔惮行，辞以脚疾。
为御史中丞刘损所奏。太祖爱其才，不罪也。
晔伪若不晓，终不肯为上弹。
综父述亦为义康所遇，综弟约又是义康女夫，故太祖使综随从南上。
开辟以来，未闻斯比。
湛之、晔与行中领军萧思话、行护军将军臧质、行左卫将军孔熙先、建威将军孔休先，忠贯白日，诚著幽显。
二十二年九月，征北将军衡阳王义季、右将军南平王铄出镇。
臣当如何熙先闻晔不服，笑谓殿中将军沈邵之曰：凡诸处分，符檄书疏，皆范晔所造及治定。
监刑职司问：须相见不？
劭即位，追赠太常，赐赗甚厚。
晔诛，炳之免，演之、瑀之并卒。
年三十，犹未婚。
后将军、吴国内史刘柳以为行参军。
义熙十二年，高祖北伐，有宋公之授，府遣一使庆殊命，参起居；
颜延之未能事生，焉能事死闲居无事，为《庭诰》之文。
行参高祖镇军事，员外散骑侍郎。
命熹奇兵出中水，以本号领建平、巴东二郡太守。
仍迁竟陵、江夏内史，复为建武将军、巴东、建平二郡太守。
虏退走，因使质伐汝南西境刀壁等山蛮。
部伍前后百余里。
自知愆深衅重，必贻剿戮。
鲁尚期、尹周之徒，心腹所倚，泣诉于御筵；
新亭之战，身被重创，事宁，为太尉行参军。
赭圻、浓湖之平也，贼军委弃资财，珍货殷积。
时四方皆已平定，徐州刺史薛安都据彭城请降。
二十七年，索虏南至瓜步。
遣辅国将军杨文德、巴西、梓潼二郡太守刘弘宗受秀之节度，震荡汧、陇。
梁、益二州土境丰富，前后刺史，莫不营聚蓄。
进至江陵，为鲁爽所败。
以为西阳王子尚抚军司马，牧为抚军中兵参军。
及孙恩乱后，东土饥荒，人相食，孔氏散家粮以赈邑里，得活者甚众，生子皆以孔为名焉。
渊之字思玄，吴兴乌程人也。
太宗甚嘉之，东土既平，以为左将军、吴郡太守，加散骑常侍。
泰始二年，复为湘州刺史，常侍、将军如故。
周朗，字义利，汝南安城人也。
及义恭出镇，府主簿羊希从行。
胡若能来，必非其种。
使虏但发轻骑三千，更互出入，春来犯麦，秋至侵禾，水陆漕输，居然复绝。于贼不劳，而边已困，不至二年，卒散民尽，可蹻足而待也。
凡甚者，乃危亡不相知，饥寒不相恤，又嫉谤谗害，其间不可称数。
凡法有变于古而刻于情，则莫能顺焉。
至有列軿以游遨，饰兵以驱叱，不亦重甚哉。
父为蛮所杀，杀其父者尝出郡，越于市中刺杀之。
宗越杀我。
帝凶暴无道，而越及谭金、童太壹并为之用命。
将士为之语曰：宁作五年徒，不逐王玄谟。
景和元年十一月十九日，称子勋教，即日戒严。
琬遣孙冲之率陈绍宗、胡灵秀、薛常宝、张继伯、焦度等前锋一万，来据赭圻。
太祖元嘉二十八年，为振威将军，率步骑三千，讨上如、南山就溪蛮，大破之。
而陈显达于睢口为虏所破，龙骧将军姜产之、司徒参军高遵世战没。
攸之谓僚佐曰：桂阳今反朝廷，必声云与攸之同。
今遣新除使持节督郢州之义阳诸军事平西将军郢州刺史闻喜县开国侯黄回、员外散骑常侍冠军骁骑将军南临淮太守重安县开国子军主王敬则、辅国将军屯骑校尉长寿县开国男王宜与、辅国将军南高平太守军主陈承叔、辅国将军左军将军南濮阳太守葛阳县开国男军主彭文之、龙骧将军骠骑行参军军主召宰，精甲二万，前锋云腾。
宁朔将军抚军中兵参军事军主郭文孝、龙骧将军抚军中兵参军事军主程隐隽，轻艓一万，截其津要。
皇朝赦令，初不遵奉，欲杀欲击。
荣曰：沈公见留守城。
太祖欲以为秦郡，吏部郎庾炳之曰：王弘子既不宜作秦郡，僧达亦不堪莅民。
彭城军府，即时过立。
孝建元年春，事发。
当时震惊，收足失所，本忘闲情，不敢闻命。
先是，南彭城蕃县民高阇、沙门释昙标、道方等共相诳惑，自言有鬼神龙凤之瑞，常闻箫鼓音，与秣陵民蓝宏期等谋为乱。又要结殿中将军苗允、员外散骑侍郎严欣之、司空参军阚千纂、太宰府将程农、王恬等。
谋克二年八月一日夜起兵攻宫门，晨掩太宰江夏王义恭，分兵袭杀诸大臣，以阇为天子。
而炎火成燎原之势，涓流兆江河之形，遂脣齿高阇，契规苏宝，搜详妖图，觇察象纬。
祖牢，仕慕容氏为上谷太守。
陷慕容德，居青州。父秀，早卒。
玄谟每陈北侵之策，上谓殷景仁曰：闻王玄谟陈说，使人有封狼居意。
徙青、冀二州刺史，加都督。少帝既诛颜师伯、柳元景等。
刘秀之，字道宝，东莞莒人，司徒刘穆之从兄子也。
襄阳有六门堰，良田数千顷。
